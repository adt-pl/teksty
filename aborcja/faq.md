---
title: Pytania dotyczące aborcji
subtitle: częste pytania
description: Szybkie pytania i proste odpowiedzi na najczęściej zadawane pytania dotyczące aborcji.

search:
  boost: 2 

template: page.html
tmplOption: extra-head
h1: Częste pytania
h1Small: związane ze sposobami przerywania ciąży
tldr: >-
    Czy zabieg aborcji jest bezpieczny? Czy będąc osobą niepełnoletnią mogę zrobić aborcję? Jakie powikłania zdrowotne i prawne grożą mi gdy zrobię aborcję? Na te i wiele innych często zadawnych pytań tutaj znajdziesz odpowiedzi.
    </p>
    <p>
    <small>Wszystkie informacje o tym, jak przerwać ciążę znajdziesz w <a href="/aborcja/">dziale aborcja</a>.</small>
postImage: yes    
postImagePath: /assets/images/adt-infolinia.jpg
postImageTitle: Najczęściej zadawane pytania o aborcję
postImageAlt: >-
    Młoda dziewczyna dzwoni na infolinię aborcyjną. Jej twarz zdradza, że słucha przekazywanych informacji ze skupieniem.
---

Wiemy, że czekanie na odpowiedź jest stresujące, a gdy mamy poczucie, że tracimy kontrolę nad swoim ciałem, wiedza potrzebna jest na już. Dlatego zebrałyśmy tu dla was odpowiedzi na pytania, które zadajecie nam najczęściej. Jeśli nie możecie czegoś znaleźć, to obiecujemy, ża na 99% jest na stronie - wystarczy skorzystać z wyszukiwarki powyżej. 

## Najczęściej zadawane pytania { id="pytania-o-aborcje" }

### Ogólne pytania o aborcję { id="pytania-ogolne" }

??? question "Czy aborcja jest bezpieczna?"

    **Tak.** Aborcja wykonywana w odpowiednich warunkach to jeden z najbardziej bezpiecznych zabiegów medycznych[^3]. Jest bezpieczniejsza niż poród[^4].
    
??? question "Jakie zagrożenia wiążą się z aborcją?"

    Wbrew popularnym mitom aborcja *nie jest niebezpieczna.* 
    
    Sam zabieg aborcji oraz samodzielna aborcja farmakologiczna są bardzo bezpieczne i obarczone niemal zerowym ryzykiem jakichkolwiek powikłań. 
    
    Jedynymi ewentualnymi zagrożeniami są tzw. "zagrożenia środowiskowe" - wynikające nie z aborcji ale anty-aborcyjnego nastawienia innych osób. Powszechnym przykładem jest aborcyjna stygma (zawstydzanie kobiet, które mówią o aborcji) które może być obciążające psychicznie.
    
    Poza tym zagrożeniem związanym z aborcją mogą być osoby próbujące oszukać kobiety próbujące przerwać ciąże - czy to naciągacze czy działacze organizacji walczących z aborcją - o wszystkich piszemy w tzw. ["czarnej liście"](./czarna-lista.md).
    
    Radzimy, żeby szukając pomocy w przerwaniu ciąży, skierować się do [zaufanych organizacji wspierających kobiety w aborcjach](../alternatywy.md).

??? question "Czy po aborcji można dostać depresji?"
    
    **Nie**. Aborcja nie powoduje zaburzeń zdrowia psychicznego, ale zmuszanie osoby do kontynuacji niechcianej ciąży i porodu może prowadzić do kryzysów emocjonalnych, a nawet depresji[^5]. Tak samo zmuszanie kobiety, wbrew jej woli, do przerwania ciąży, moze odbić się na jej zdrowiu psychicznym.


??? question "Czy kobiety żałują aborcji?"    
    
    **Nie.** Po aborcji możliwe jest odczuwanie wahania nastroju, ale według wielu badań zdecydowana większość osób (w zależnści od badania 95-99%) nie żałuje aborcji i uważa, że decyzja o przerwaniu ciąży była słuszna[^6]. Najczęściej odczuwaną po aborcji emocją jest ulga[^6a]. 

??? question "Czy niepełnoletnia osoba może zrobić aborcję?"

    Nastolatka, któa skończyła 15 lat, może wyjechać do Niemiec. Od 16 r.ż dla osób niepełnoletnich dostępny jest zabieg w Holandii. Domową aborcję tabletkami można zrobić w każdym wieku. 
    Jeśli nastolatka jest już po 12 tygodniu ciąży i zabieg tabletkami byłby zbyt trudny, a nie ma jeszcze 12 lat, do wyjazdu za granicę potrzebny jest jej opiekun prawny.

??? question "Czy żeby wykonać aborcję potrzebuję lekarza?​"

    **Nie.** Lekarz nie jest potrzebny w procesie aborcji farmakologicznej. Światowa Organizacja Zdrowia (WHO) podkreśla, że możesz **bezpiecznie** sama zrobić aborcję mizoprostolem i mifepristonem, **bez** nadzoru medycznego. Pomoc medyczna jest konieczna tylko w przypadku aborcji chirurgicznej. WHO rekomenduje też, by aborcję wykonywali nie tylko lekarze, ale również inni pracownicy medyczni (np. pielęgniarki i położne)[^7].
    

??? question "Ile kosztuje aborcja?"

    W zależności od wybranej metody i długości ciąży jest to koszt od 350 zł do nawet 4500 zł.

??? question "Jakie są przeciwskazania do aborcji?"

    Nie ma przeciwskazań do aborcji, jeśli kobieta w niechianej ciąży chce ją przerwać. Parę nielicznych przeciwwskazań dotyczy jedynie metody farmakologicznej, której nie może zrobić mniej niż jedna na tysiąc Polek[^9].


??? question "Czy osoby z niepełnosprawnością mogą mieć aborcję?"

    **Tak.** Inicjatywa *Pełnoprawna* napisała na ten temat poradnik *Aborcja Bez Barier*, dostępny w zakładce [do pobrania](../do-pobrania/index.md/#zin-aborcja-bez-barier).

??? question "Aborcja farmakologiczna vs aborcja chirurgiczna"

    Jest parę różnic między aborcją tabletkami, a aborcją wykonywaną chirurgicznie, jednak nie da się ich bezpośrednio porównać - są to zupełnie inne i subiektywne doświadczenia.
    
    Aborcję farmakologiczną można zrobić samodzielnie w domu. Robi się ją przeważnie do 12. tygodnia ciąży, jednak można i poźniej [^10]. Aborcja farmakologiczna może być też mniej bolesna i dyskomfortowa, szczególnie w pierwszych tygodniach ciąży, a do zniwelowania bólu wystarczą nawet zwykłe środki przeciwbólowe (ale nie no-spa).

    Aborcja chirurgiczna natomiast powinna być rozważana przez osoby w **późniejszej ciąży** lub w sytuacji, gdy ciąża posiada poważne wady albo rozwija się poza macicą (tabletki są nieskuteczne w przypadku ciąży pozamacicznej). Zabieg klinice, zwłaszcza [polecanej](../aborcja/za-granica/kliniki.md) jest bezpieczny i skuteczny. Ból w trakcie zabiegu nie jest odczuwalny - niweluje go znieczulenie.


### Tabletki { id="tabletki" }

??? question "Czy aborcja farmakologiczna jest bezpieczna?"

    **Tak, aborcja robiona współczesnymi metodami jest bezpieczna**. Światowa Organizacja Zdrowia (WHO) wymienia mifepriston i mizoprostol (leki do aborcji farmakologicznej) na liście podstawowych leków[^11], które powinny być powszechnie dostępne w każdym kraju. 

??? question "Czy leki "poronne" (mifepristone i mizoprostol) są bezpieczne?"

    **Tak.** Według danych WHO tabletki mifepristonu i mizoprostolu ==mogą być **bezpiecznie** użyte w domu== podczas pierwszych 12 tygodni ciąży[^7]. Wywołują one proces bardzo podobny do samoistnego (naturalnego) poronienia. Użyte w prawidłowy sposób mają skuteczność w 98% zastosowań.    

??? question "Czy sam mifepristone może spowodować aborcję?"

    **Tak, ale jest to niezwykle rzadkie.** Sam mifepristone może doprowadzić do obumarcia zarodka, zwłaszcza na początku ciąży [^12]. Istnieje szansa, że macica oczyści się sama, jednak WHO zaleca rutynowe podanie misoprostolu w celu przyspieszenia wydalenia zarodka[^13].

[^12]: Aborcja po podaniu 600 mg mifepristonu w pierwszych 42 dniach ciąży (6 tygodni) była skuteczna w 87% przypadków [Termination of early pregnancy by a single dose of mifepristone (RU 486), a progesterone antagonist](https://pubmed.ncbi.nlm.nih.gov/3208966/). Maria, B. i in, 1988. Eur J Obstet Gynecol Reprod Biol, 28(3) s. 249-255.doi: 10.1016/0028-2243(88)90035-4.
także: [Early pregnancy interruption using an antiprogesterone steroid: Mifepristone (RU 486).](https://pubmed.ncbi.nlm.nih.gov/3235788/) Maria, B. i in, 1988. J Gynecol Obstet Biol Reprod, 17(8) s. 1089-1094. PMID: 3235788.
[^13]: [Abortion care guideline,](https://womenhelp.org/pl/media/inline/2022/6/7/abortion_care_guideline.pdf) World Health Organization, 2022, s. 68.

??? question "Czy sam mizoprostol może spowodować aborcję?"

    **Tak.** Jednak potrzeba go wtedy trochę więcej i inaczej się go dawkuje[^13]. Opisujemy ten proces dokładnie w [zakładce o dawkowaniu tabletek.](./w-domu/dawkowanie.md)         

??? question "Jakie są przeciwwskazania do aborcji farmakologicznej?"

    Porfiria o podłożu genetycznym, przewlekła niewydolność nadnerczy lub niewydolność wątroby, ciąża pozamaciczna, uprzednia silna reakcja alergiczna na mifepristone lub mizoprostol[^121]. Ponadto, osoby z wkładką domaciczną powinny ją usunąć przed aborcją, a osoby z grupą krwi Rh-, które są po 12 tygodniu, muszą otrzymać zastrzyk immunoglobuliny anty-D[^14].


??? question "Czy można brać leki poronne samodzielnie w domu?"

    **Tak.** Według danych WHO tabletki mifepristonu i mizoprostolu ==mogą być **bezpiecznie** użyte w domu== podczas pierwszych 12 tygodni ciąży[^7]. Wywołują one proces bardzo podobny do samoistnego (naturalnego) poronienia.

??? question "Jak skuteczne są tabletki poronne?"

    Użyte w prawidłowy sposób mają skuteczność w 98% zastosowań[^118].

??? question "Czy niepełnoletniej osobie zostaną wysłane tabletki?"

    Tak. Osoba niepełnoletnia może zamówić i zażyć tabletki do aborcji - najważniejsze, by odbyła wcześniej konsultację z zaufanym ginekologiem, infolinią aborcyjną [Aborcji Bez Granic](https://abortion.eu/pl#contact) lub działaczkami [Women Help Women](https://womenhelp.org).

??? question "Do którego tygodnia można przerwać ciążę tabletkami aborcyjnymi?"

    Tabletki działają przez **całą ciążę**[^10] - jednak WHO mówi, że można zrobić to co najmniej do 12 tygodnia bez pomocy personelu medycznego[^7]. W praktyce [można przerwać niechcianą ciążę za pomocą tabletek i później](../aborcja/w-domu/drugi-trymestr.md), jednak wiąże się to z bardziej wymagającym procesem - wtedy też ważna będzie wizyta u lekarza i konsultacja z infolinią aborcyjną [Aborcji Bez Granic](https://abortion.eu/pl#contact) lub [naszym wsparciem online](../kontakt/index.md).

??? question "Jaki jest koszt aborcji farmakologicznej"
    
    Aborcja tabletkami aborcyjnymi (tzw. poronnymi) kosztuje zazwyczaj ==nie więcej 75 euro (czyli około 350 zł)==.
    
??? question "Gdzie zamówić tabletki aborcyjne?"

    Zestaw tabletek aborcyjnych zamówisz bezpiecznie i w 100% pewnie jedynie ze strony Women Help Women czyli [womenhelp.org](https://womenhelp.org). WHW jako organizacja feministyczna, może ponadto obniżyć cenę tabletek jeśli nie możesz sobie pozwolić na taki wydatek.
    
    Możliwe zamówienie jest też tabletek z innych źródeł, jednak nie możemy w takim wypadku zapewnić ich wiarygodności, jakości czy bezpieczeństwa. (1)
    { .annotate }
    
    1. O organizacjach przeciwników aborcji czy oszustach piszemy na tzw. [czarnej liście](../aborcja/czarna-lista.md) 

??? question "Ile czeka się na zamówione tabletki?"

    Od tygodnia do dwóch. Jeśli jesteś przed 12 tygodniem nie musisz panikować - zdążysz przerwać niechcianą ciążę.

??? question "Czy po wzięciu tabletek można się rozmyślić?"

    Jeśli wzięłaś już zestaw tabletek poronnych, to ciąża zostanie przerwana. Dlatego ważnym jest by tę decyzję podjąć świadomie i w zgodzie ze sobą.

??? question "Czy można pić alkohol podczas aborcji?"

    Nie powinno się pić alkoholu podczas aborcji, gdyż podnosi to ryzyko zwymiotowania tabletek poronnych przed czasem, a w kosekwencji zniwelowaniem ich działania. Alkohol rozrzedza też krew, co moze utrudnić ocenę krawanienia i całego procesu. Alkohol można spożywać dopiero po zakończeniu przyjmowania tabletek.

??? question "Jakie leki przeciwbólowe można stosować podczas aborcji?"

    Może być ibuprom, paracetamol, pyralgina, ketonal. Nie wolno używać no-spy i leków innych rozkurczowych.

??? question "Czy lepiej zacząć aborcję rano czy wieczorem?"

    Najlepiej zacząć aborcję rano, by mieć dostęp do infolinii aborcyjnych, które wesprą cię informacją. Jednak wiele kobiet robi aborcję nocą chcąc ukryć ją przed dziećmi, partnerem lub nie będąc w stanie wygospodarować sobie wolnego czasu w ciągu dnia.

    Jeśli planujesz zrobić swoją aborcję w nocy [napisz nam z wyprzedzeniem, że bedziesz potrzebowała wsparcia](../kontakt/index.md) o tak poźniej porze - dogadamy się i postaramy, by jakaś osoba była dostępna dla ciebie na naszej linii pomocowej.

### Zabieg za granicą { id="za-granica" }

??? question "Ile kosztuje aborcja za granicą?"

    Aborcja chirurgiczna za granicą to już większe pieniądze związane nie tylko z zabiegiem, ale i z kosztem podróży. Zagraniczne kliniki biorą za taki zabieg ==od 200 do 1100 euro==. Jednak jeśli nie możesz sobie na to pozwolić, częściowego wsparcia może udzielić ci **Aborcja Bez Granic**.

??? question "Do którego tygodnia można przerwać ciążę za granicą?"

    [W zależności od kraju i jego prawa możesz przerwać ciążę do 24 tygodnia lub nawet później](./za-granica/index.md) jeśli zagraża ona twojemu życiu lub jeśli towarzyszy jej wada płodu (w Belgii i Francji wady płodu rozpozane są jako realne zagrożenie dla życia kobiety).

### Po aborcji { id="po-aborcji" }

??? question "Czy po aborcji można iść do pracy?"

    Wiekszość osób już dzień po aborcji funkcjonuje normalnie i może spokojnie iść do pracy lub szkoły. Jednak czasem może się zdarzyć, że będziesz potrzebowała jednego dodatkowego dnia na odpoczynek i regenerację.

??? question "Czy po aborcji mogę jechać na wakacje"

    Tak! Daj sobie tyle wypoczynku ile potrzebujesz. Pamiętaj jednak o [środkach ostrożności i higieny o których piszemy](../aborcja/higiena.md).

??? question "Czy po aborcji można brać kąpiel?"

    **Nie.** Po aborcji przez parę dni [lepiej brać prysznic, by nie narazić się na infekcję.](../aborcja/higiena.md)

## Prawo { id="prawo" }

??? question "Czy aborcja w Polsce jest legalna?"

    Tak. W Polsce przerwanie **własnej ciąży** nie jest przestępstwem. ==**Nic** ci nie grozi jeśli kupiłaś lub zażyłaś leki aborcyjne==, albo jeśli wyjechałaś po aborcję za granicę.
    
    Jednak ==w ramach publicznej ochrony zdrowia **dostęp** do aborcji w Polsce jest praktycznie niemożliwy==.

??? question "Czy aborcja w polskim szpitalu jest możliwa?"
    
    Zabieg możesz *teoretycznie* wykonać w szpitalu, jednak musisz spełniać jedną z przesłanek wymienionych w *Ustawie o planowaniu rodziny* z 1993 roku. Są to skrajne sytuacje, które nie odpowiadają naszym realnym codziennym doświadczeniom.
    
    Doświadczenia te wskazują, że przerywamy ciąże najczęściej wtedy, kiedy z różnych powodów nie chcemy lub nie możemy ich kontynuować. I nie towarzyszą temu okoliczności opisane w ustawie. Wtedy musimy sobie jakoś radzić. Pamiętaj – jeśli jesteś w niechcianej ciąży, i wiesz, że nie możesz liczyć na nic w polskiej ochronie zdrowia, [możesz liczyć na nasze wsparcie](../kontakt/index.md).

??? question "Jak zakaz aborcji wpływa na liczbę aborcji?"

    Ograniczenia w dostępie do aborcji nie wpływają na liczbę wykonywanych zabiegów i przeprowadzonych aborcji.
    
    Skutki zakazu aborcji to przede wszystkim wzrost ceny zabiegu, ograniczenia w dostępie do aborcji farmakologicznej (na przykład poprzez niedopuszczenie miferpristonu do obrotu, jak ma to miejsce w Polsce), pogłębienie stygmatyzacji zarówno samej aborcji, jak i osób je wykonujących, oraz większe ryzyko powikłań.
    
    Tylko w paru krajach funkcjonuje całkowity zakaz aborcji. Są to Chile, Salwador, Malta, Nikaragua. Ale to nie znaczy, że nie wykonuje się tam aborcji. Osoby codziennie przerywają ciąże niezależnie od obowiązującego prawa. W niektórych miejscach świata jednak ryzykują swoje bezpieczeństwo przez antyaborcyjne prawo.
    
## Inne pytania o aborcję { id="inne-pytania" }

??? question "Ile kobiet w Posce miało aborcję?"
    
    Aborcja to powszechne doświadczenie. W Polsce nawet jedna na trzy ciąże kończy się aborcją[^98]. Wnika z tego, że aborcję miało od 4,6 do 5,9 mln Polek.


??? question "W jakim wieku kobiety najczęściej robią aborcję?"

    Zdecydowana większość aborcji dzieje się w grupie wiekowej w przedziale 21–34 lata. To wspólne doświadczenie zarówno dla mężatek i singielek, kobiet wychowujących dzieci i tych bezdzietnych. Najczęściej aborcję robią kobiety, które już mają dzieci[^99].

    

[^3]: [Safe abortion: technical and policy guidance for health systems. Second edition.](http://apps.who.int/iris/bitstream/handle/10665/70914/9789241548434_eng.pdf) World Health Organization, 2012, s. 57.
"*When abortion is performed by appropriately trained personnel under modern medical conditions, complications are impressively rare and the risk of death is negligible (in contrast to unsafe abortion, see Chapter 1).*" 

[^4]: Z badań wynika, że istnieje 14-krotnie większe ryzyko śmierci przy porodzie niż w wyniku aborcji (8,8 zgonów na 1000 urodzeń vs 0,6 zgonów na 1000 zabiegów). 
[The comparative safety of legal induced abortion and childbirth in the United States.](https://pubmed.ncbi.nlm.nih.gov/22270271/) Raymond, E., Grimes, D., 2012.  Obstetrics and gynecology, vol. 119, 2 Pt 1, s. 215-219. doi:10.1097/AOG.0b013e31823fe923

[^5]: [Women's Mental Health and Well-being 5 Years After Receiving or Being Denied an Abortion: A Prospective, Longitudinal Cohort Study.](https://www.ncbi.nlm.nih.gov/pubmed/27973641) Biggs, A. i in., 2017. JAMA Psychiatry, 74(3) s. 303. doi: 10.1001/jamapsychiatry.2016.4174.
*In this study, compared with having an abortion, being denied an abortion may be associated with greater risk of initially experiencing adverse psychological outcomes. Psychological well-being improved over time so that both groups of women eventually converged. These findings do not support policies that restrict women's access to abortion on the basis that abortion harms women's mental health.*

[^6]: [Decision Rightness and Emotional Responses to Abortion in the United States: A Longitudinal Study.](https://www.ncbi.nlm.nih.gov/pmc/articles/PMC4496083/) Rocca C. i in., 2015. PLoS One, 10(7), s. e0128832. doi: 10.1371/journal.pone.0128832
*Women in this study overwhelmingly felt that the decision was the right one for them: at all time points over three years, 95% of participants reported abortion was the right decision, with the typical participant having a >99% chance of reporting the abortion decision was right for her. Women also experienced reduced emotional intensity over time: the feelings of relief and happiness experienced shortly after the abortion tended to subside, as did negative emotions.*

[^6a]: [Decision Rightness and Emotional Responses to Abortion in the United States: A Longitudinal Study.](https://www.ncbi.nlm.nih.gov/pmc/articles/PMC4496083/) Rocca C. i in., 2015. PLoS One, 10(7), s. e0128832. doi: 10.1371/journal.pone.0128832
*Women in this study overwhelmingly felt that the decision was the right one for them: at all time points over three years, 95% of participants reported abortion was the right decision, with the typical participant having a >99% chance of reporting the abortion decision was right for her. Women also experienced reduced emotional intensity over time: the feelings of relief and happiness experienced shortly after the abortion tended to subside, as did negative emotions.*

[^7]: [WHO recommendations on self-care interventions: self-management of medical abortion, 2022 update.](https://www.who.int/publications/i/item/WHO-SRH-22.1) World Health Organization, 2022.

[^9]: Po zsumowaniu ryzyka występowania wszystkich [przeciwwskazań](./w-domu/przeciwwskazania.md/#przeciwwskazania), z aborcji za pomocą tabletek nie będzie powinno korzystać od 0,087% do 0,093% populacji. Listę przeciwwskazań znajdziesz tutaj: [Clinical Updates in Reproductive Health.](https://www.ipas.org/wp-content/uploads/2020/08/ClinicalUpdatesInReproductiveHealthCURHE20-English-digital.pdf) Castleman, L., Kapp, N (red.), 2019. Ipas, s. 20.

[^10]: [Abortion care guideline,](https://womenhelp.org/pl/media/inline/2022/6/7/abortion_care_guideline.pdf) World Health Organization, 2022, s. 71.

[^11]: [WHO Model List of Essential Medicines - 23rd list.](https://www.who.int/publications/i/item/WHO-MHP-HPS-EML-2023.02) World Health Organization, 2023, s. 53.

[^118]: [Safe abortion: technical and policy guidance for health systems. Second edition.](https://womenhelp.org/pl/media/inline/2014/9/20/world_health_organziation__safe_abortion.pdf) World Health Organization, 2012, s. 44.

[^121]: [Clinical Updates in Reproductive Health.](https://www.ipas.org/wp-content/uploads/2020/08/ClinicalUpdatesInReproductiveHealthCURHE20-English-digital.pdf) Castleman, L., Kapp, N (red.), 2019. Ipas, s. 20.

[^14]: [Abortion care guideline.](https://womenhelp.org/pl/media/inline/2022/6/7/abortion_care_guideline.pdf) World Health Organization, 2022, s. 44-45

[^98]: 1 na 3 Polki miała aborcję [Centrum Badania Opinii Społecznej "Doświadczenia aborcyjne Polek" Warszawa 2013](https://www.cbos.pl/SPISKOM.POL/2013/K_060_13.PDF)(https://www.cbos.pl/SPISKOM.POL/2013/K_060_13.PDF)

[^99]: "*Większość kobiet które miały aborcję (61%), miało już co najmniej jedno dziecko*" [Characteristics of U.S. Abortion Patients](https://www.guttmacher.org/report/characteristics-us-abortion-patients-2008), Jones R., Finer L., Singh S., 2008.