---
title: Oczyszczenie i higiena po aborcji
subtitle: Oczyszczenie i higiena
description: Jak zadbać o higienę i zdrowie po zabiegu aborcji tak by nie doszło do powikłań? Porady te przydadzą się też kobietom, które poroniły i chcą zadbać o zdrowie intymne.

search:
  boost: 2 

template: page.html
tmplOption: extra-head
h1: Higiena po aborcji
h1Small: oczyszczanie macicy i wzkazówki o zdrowiu intymnym
tldr: >-
    Mimo tego, że aborcja jest jednym z bezpieczniejszych i nieinwazyjnych zabiegów, należy pamiętać o kilku zasadach higieny intymnej i ostrożności, których należy przestrzegać, by nie narazić się na powikłania.</p>
    <p>
    W tym tekście mówimy też o tym, kiedy po aborcji trzeba zgłosić się do lekarza, a jakie sytuacje są zupełnie normalne i nie wymagają interwencji medycznej.
    </p>
    <p>
    <small>Niezależnie od tego czy przerwałaś ciążę za pomocą tabletek czy w klinice aborcyjnej, poniższe wskazówki i rady dotyczą także ciebie.</small>
postImage: yes
postImagePath: /assets/images/adt-papaja-miedzy-nogami.jpg
postImageTitle: Jak zadbać o higienę intymną i zdrowie dróg rodnych po zabiegu aborcji czy poronieniu.
postImageAlt: Młoda dziewczyna trzymająca owoc papaji między swoimi nogami.
postImageSource: no
---

## Oczyszczanie - krwawienie po aborcji { id="krwawienie" }

Krwawienie po wykonanym zabiegu aborcji farmakologicznej zazwyczaj utrzymuje się **tydzień lub dwa tygodnie**. Czas ten bywa jednak dość zmienny. Krwawienie może trwać krócej lub dłużej. Wszystko zależy od organizmu i długości przerwanej ciąży. Plamienie może utrzymywać się nawet do pierwszej miesiączki i nie jest to niczym nienaturalnym&nbsp;[^1].

Warto pamiętać, że wysiłek fizyczny, a także stosunek seksualny w ciągu dwóch pierwszych tygodni po aborcji może przyczynić się do nawrotu krwawienia&nbsp;[^2].

### Czemu krwawienie po aborcji trwa tak długo? { id="dlaczego-krwawienie-trwa-dlugo" }

Z dróg rodnych wydostaje się nie tylko krew, ale również fragmenty złuszczającej się tkanki macicy. Można je łatwo zauważyć – są to większe kawałki nabłonka macicy, podobne do tych, które wydalamy podczas miesiączki. Na początku wydzielina będzie miała intensywny czerwony kolor, następnie można zauważyć jak zmienia się w brązowe plamienia. Będzie to oznaką gojenia się macicy. Na końcu przejdzie w przeźroczysty śluz. To naturalny proces, który ma miejsce również po poronieniu.

### Jak wesprzeć oczyszczanie? { id="jak-wspierac" }

Nadmiarowe 4 tabletki *mizoprostolu*, które otrzymasz od WHW lub mizoprostol w postaci *Arthrotrecu* czy *Cytoteku* mogą być użyte w celu późniejszego doczyszczenia macicy.

W takiej sytuacji zażywasz na raz 2 tabletki mizoprostolu pamiętając o tym [w jaki sposób przyjmować mizoprostol](../aborcja/w-domu/dawkowanie.md/#przyjmowanie-mizoprostolu).

## Kontrola lekarska po aborcji { id="kontrola-lekarska-po" }

Co do zasady nie jest konieczna kontrola lekarska czy badanie USG przed i po aborcji farmakologicznej&nbsp;[^3], ale wszystko zależy od twojego poczucia komfortu. Jeśli czujesz potrzebę sprawdzenia czy wszystko poszło ok, to możesz iść do lekarza.

Jeśli czujesz się dobrze i nie obserwujesz nipokojących objawów, a mimo to chcesz iść do lekarza, by potwierdzić zakończenie ciąży to warto wstrzymać się z wizytą min. 3 tygodni po aborcji - macica potrzebuje czasu na oczyszczenie się, a przedwczesne pójście na kontrolę może skutkować chirurgicznym czyszczeniem macicy, które jest całkowicie zbędne (1).
{ .annotate }

1. Zaufaj swojej macicy. To mądry organ i jest się w stanie sam oczyścić. Lekarze, w większości faceci na siłę chcą oczyszczać macicę uważając błędnie, że krew z macicy jest anormalna. Nie jest to jedynie nasza opinia - WHO również uważa, że chirurgiczne oczyszczanie macicy jest zbędne[^132].

Podczas wizyty lekarskiej pamiętaj, że **lekarz sam nie zorientuje się, że przyjęłaś leki.** Poronienie samoistne (czyli naturalne) i poronienie wywołane tabletkami wyglądają dokładnie tak samo.

Tylko jeśli przyjęłaś tabletki dopochwowo, to ich resztki mogą być widoczne przy ewentualnym badaniu ginekologicznym – dlatego jeśli wolisz nie mówić lekarzowi o tym, że sama wywołałaś poronienie, przyjmuj tabletki doustnie. Wtedy nawet w razie ewentualnej konieczności interwencji medycznej, nie będzie śladu zażycia tabletek.
  
Opieka, której możesz potrzebować po poronieniu jest taka sama w przypadku poronienia samoistnego i tego wywołanego tabletkami, w związku z tym nie musisz informować lekarza o tym, jak doszło do poronienia. Jeśli jednak chcesz poinformować personel medyczny o swojej aborcji, możesz to zrobić. Pamiętaj: nic ci nie grozi za przerwanie własnej ciąży! 

### Kiedy iść do ginekologa? { id="kiedy-do-ginekologa" }

Istnieje kilka sygnałów, które po aborcji mogą świadczyć o tym, że dzieje się coś niepokojącego, a wizyta u lekarza jest konieczna. Nie lekceważ takich objawów, jak:

* **silny ból podbrzusza** - silny, promieniujący w dół brzucha, utrzymujący się ból, nawracający mimo przyjętych środków przeciwbólowych
* **gorączka** - gorączka, nie związana z przeziębieniem czy inną dolegliwością
* **brzydki zapach wydzieliny z pochwy** - zapach zmieniający się w nieprzyjemną, drażniącą woń
* **zbyt obfite krwawienie** - krwawienie, które przy któym potrzebujesz więcej niż 2 maxi podpaski na godzinę lub trwa ponad dwa tygodnie i powoduje utratę sił, a badanie ogólne krwi wykazuje spadek hemoglobiny[^134][^5]

Z naszych doświadczeń wynika, że wiele osób po przyjęciu tabletek mimo niepokojących objawów, w obawie przed stygmatyzacją, unika kontroli lekarskiej – jeśli jesteś taką osobą pamiętaj, że lekarze mają obowiązek udzielić ci pomocy, a ty nie musisz odpowiadać na pytanie o przyczynę poronienia.

## Co się dzieje z ciałem po aborcji? { id="co-dzieje-sie-z-cialem-po-aborcji" }

Objawy występujące po aborcji różnią się pomiędzy osobami, ale zwykle obejmują: krwawienie, bóle brzucha, skurcze, wyczerpanie.

**Krwawienie** jest objawem skutecznie przeprowadzonej aborcji, elementem jej towarzyszącym i trwającym również po niej.

**Plamienie po aborcji** występuje w różnym natężeniu. W zależności od konkretnego przypadku trwa kilka lub kilkanaście dni.

Normalne miesiączki powinny powrócić około 4-5 tygodni po aborcji. Zdarza się jednak, że krwawienie powraca nawet 8 tygodni po zabiegu. Początkowo krwawienie menstruacyjne zwykle trwa dłużej i jest obfitsze&nbsp;[^4].

**Ból w dole brzucha** utrzymuje się kilka dni po przeprowadzonej aborcji. Ból brzucha przypomina bóle menstruacyjne. Może to być kłujący ból umiejscowiony w dole brzucha, pomiędzy jajnikami, czasem natężony po jednej stronie. Jest to reakcja organizmu na przyjęte leki i nie jest powodem do niepokoju.

Wiele kobiet uskarża się na **obolałe piersi**. Niekiedy wycieka z nich żółto-biały płyn. Aby sobie z tym poradzić można stosować zimne okłady, nosić dobrze dobrany, unoszący biustonosz, piersi smarować maścią z arniką, przykładać rozgniecione liście z kapusty. To przyniesie ulgę i złagodzi ból. Dyskomfort piersi powinien przejść po około tygodniu lub dwóch&nbsp;[^5].

!!! warning "W żadnym wypadku nie wolno wyciskać siary z piersi bo spowoduje to wytworzenie większej ilości płynu."

## Higiena po aborcji { id="higiena" }

Krwawienie, szczególnie to obfite, zwiększa ryzyko infekcji intymnych. Trzeba więc pamiętać o pewnych zasadach higieny, które powinny zapobiec zakażeniom. Przede wszystkim należy więc zachować następujące środki ostrożności:

* najlepiej używać podpasek,
* jeśli zdecydujesz się korzystać z kubeczka lub tamponów, pamiętaj by częściej je wymieniać,
* bierz prysznic zamiast kąpieli,
* zrezygnuj na parę tygodni z korzystania z basenu,
* zrezygnuj na ten sam czas z irygacji pochwy (której i tak się już w ogóle nie poleca),
* podczas stosunków seksualnych korzystaj z prezerwatyw


[^1]: [Safe abortion: technical and policy guidance for health systems. Second edition.](https://womenhelp.org/pl/media/inline/2014/9/20/world_health_organziation__safe_abortion.pdf) World Health Organization, 2012, s. 43.

[^2]: [Clinical issues in post-abortion care.](https://pubmed.ncbi.nlm.nih.gov/21499066/) Cappiello, J. i in., 2011. The Nurse Practitioner, 36(5), s. 35-40. doi: 10.1097/01.NPR.0000396475.68812.06

[^3]: [Abortion care guideline](https://womenhelp.org/pl/media/inline/2022/6/7/abortion_care_guideline.pdf) World Health Organization, 2022, s. 80. 

[^132]: [Abortion care guideline.](https://womenhelp.org/pl/media/inline/2022/6/7/abortion_care_guideline.pdf) World Health Organization, 2022, s. 63-65.
s. 63: *"For surgical abortion at < 14 weeks: a. Recommend vacuum aspiration. b. Recommend against the practice of dilatation and sharp curettage (D&C), including sharp curette checks (i.e. to “complete” the abortion) following vacuum aspiration".*

[^134]: [Early Medical Abortion - A Practical Guide For Healthcare Professionals.](https://www.spdc.pt/images/EarlyMedicalAbortionEurope.pdf) Fiala, Ch. i in., 2018. Affinités Santé, s. 107.

[^4]: [Early Medical Abortion - A Practical Guide For Healthcare Professionals.](https://www.spdc.pt/images/EarlyMedicalAbortionEurope.pdf) Fiala, Ch. i in., 2018. Affinités Santé, s. 106.

[^5]: [Patient education: Abortion (pregnancy termination) (Beyond the Basics).](https://www.uptodate.com/contents/abortion-pregnancy-termination-beyond-the-basics) Simmonds, K., Steinauer, J., 2022. Wolters Kluwer. 
