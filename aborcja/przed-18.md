---
title: Aborcja dla nastolatek - przed 18 rokiem życia
subtitle: pomoc dla nastolatek
#description: 

search:
  boost: 2

template: page.html
tmplOption: extra-head
h1: Aborcja przed 18-stką
h1Small: pomoc w przerwaniu ciąży gdy nadal jesteś nastolatką
tldr: >-
    Cześć, trafiłaś w dobre miejsce - pomożemy ci przerwać ciążę. 
    </p>
    <p>
    Fakt że nie masz jeszcze 18 lat nie stoi na przeszkodzie. Możesz mieć aborcję tak samo jak każda inna osoba w niechcianej ciąży, musimy jednak pamiętać o kilku dodatkowych kwestiach.
    </p>
    <p>
    <small>Z poniższego tekstu dowiesz się co możesz zrobić i jak, krok po kroku, przejść przez cały proces.</small>
postImage: yes
postImagePath: /assets/images/aborcja-dla-nastolatek.jpg
postImageAlt: Młode dziewczyny prostestują o prawo do legalnego przerywania ciąży.
postImageSource: yes
postImageSourceText: fot. PAP/Piotr Nowak
---

## Nie jestem pełnoletnia i potrzebuję aborcji, co robić?

1. Po pierwsze: upewnij się, że jesteś w ciąży. 
    * Wystarczy do tego zwykły test ciążowy kupiony w aptece lub drogerii, nie musisz umawiać się na wizytę ginekologiczną.
    * Jeśli kontakt z ekspedientką cię stresuje, możesz zamówić taki test przez internet w dowolnej aptece. 
2. Następnie, kiedy będziesz już miała potwierdzenie ciąży w postaci pozytywnego wyniku testu, spróbuj określić jej długość.   
    * Generalnie wiek ciąży liczymy w tygodniach od pierwszego dnia ostatniej miesiączki - czyli musisz przypomnieć sobie, kiedy miałaś pierwszy dzień okresu, i policzyć ile tygodni minęło od tamtego dnia (możesz skorzystać z [kalkulatora](https://consult.womenhelp.org/get-abortion-pills?z_language=pl) na womenhelp.org). 
    * Jeśli nie zapisujesz sobie dat okresów, albo masz bardzo nieregularny cykl, to ustalenie tygodnia ciąży może być trudne. Wtedy dobrze byłoby udać się do ginekolożki, która pomoże go określić [^1].
3. Gdy wiesz już w którym tygodniu ciąży jesteś, wybierz metodę aborcji:
    * Dla ciąż przed 12 tygodniem polecamy aborcję farmakologiczną, czyli tabletkami, którą możesz zrobić sama w domu.
    * Osoby w ciążach w 2 i 3 trymestrze zazwyczaj decydują się na aborcję w zagranicznych klinikach.
4. Zaplanuj sobie na spokojnie działania i określ w czym potrzebujesz wsparcia, a w czym dasz sobie radę.
    * Nasze poradniki [zamawiania sprawdzonych tabletek](./w-domu/zamawianie.md) czy inne informacje o tym jak wygląda aborcja mogą pomóc Ci przygotować się do wszystkiego.
    * Jeśli potrzebujesz wsparcia, nie bój się o nie zwrócić do rodziny, zaufanych bliskich lub do nas - organizacji pomagających w aborcji.

[^1]: Wiemy, że jest to problematyczne ze względu na konieczność obecności rodzica/opiekuna, ale informacja o długości ciąży pozwoli Ci bezpieczniej wybrać metodę aborcji (aborcja farmakologiczna, czyli aborcja tabletkami, jest zalecana do 12 tygodnia ciąży). 

## Totalnie nie wiesz co robić? Zadzwoń!

Pamiętaj: jeśli czujesz się zagubiona, stres nie pozwala Ci przebrnąć przez ścianę tekstu, informacje są dla Ciebie niejasne albo po prostu chciałabyś poradzić się co do przerwania ciąży - nie bój się zadzwonić na infolinię Aborcji Bez Granic [+48 22 29 22 597](tel:+48222922597). 

**Czego możesz spodziewać się na infolinii ABG?**

Nie musisz podawać żadnych danych (nazwiska czy dokumentów), nikt nie będzie na Ciebie donosił ani Cię oceniał. Nie poprosimy do telefonu rodzica, nie będziemy podważać twojej decyzji. Porozmawiasz z jedną z naszych sprawdzonych działaczek, które codziennie od 8:00 do 20:00 obsługują infolinię. Udzielimy Ci odpowiedzi na wszystkie twoje pytania i wesprzemy Cię tak, jak będziesz tego potrzebowała.

Taka rozmowa bardziej przypomina telefon z koleżanką niż chłodną konsultację lekarską. Jeśli stresujesz się, że będzie niezręcznie lub dziwnie, możesz zacząć od zwykłego *"cześć, mam 16 lat, jestem w ciąży i potrzebuję aborcji, nie wiem co dalej"*, a osoba po drugiej stronie pokieruje rozmowę.

## Na 100% jestem w ciąży i chcę ją przerwać - co teraz?

Masz do rozważenia dwie opcje: 

* [aborcję farmakologiczną (czyli przerwanie ciąży zamówionymi tabletkami)](#tabletki)
* lub [aborcję za granicą (w klinice aborcyjnej)](#zagranica)

<div class="grid cards dot" markdown>

-   ### Tabletki { id="tabletki" }

    Niezależnie od twojego wieku i sytuacji finansowej, możesz zamówić tabletki aborcyjne z [Women Help Women](https://womenhelp.org/). Ta metoda jest zalecana do 12 tygodnia ciąży.

    {==

    Nie musisz być osobą pełnoletnią, pytać o zgodę rodziców, opiekuna prawnego ani pokazywać dokumentów żeby zamówić tabletki.

    ==}

    Women Help Women to sprawdzona, bezpieczna organizacja, która od lat pomaga kobietom w różnych krajach przerywać ciąże. 

    Aborcję tabletkami, zgodnie z wytycznymi Światowej Organizacji Zdrowia, możesz zrobić bezpiecznie i samodzielnie w domu.

    Najlepiej mieć wtedy towarzystwo przyjaciółki lub innej zaufanej osoby, która wesprze Cię w trakcie całego procesu (jeśli już ją znasz, daj jej do przeczytania [tekst o wspieraniu](../edu/wsparcie-podczas-aborcji.md), [tekst o przebiegu aborcji](./w-domu/przebieg.md) albo (jeśli osobą jest chłopak) [tekst skierowany do mężczyzn](../relacje/dla-mezczyzn.md)). 

    Jak dokładnie przebiega aborcja farmakologiczna, czego do niej potrzebujesz i czego możesz się spodziewać, dowiesz się z [działu poświęconemu aborcji tabletkami](./w-domu/index.md). Tam opisujemy ze wszystkimi szczegółami:

    * jak zamówić tabletki aborcyjne od Women Help Women
    * jak przygotować się do aborcji w domu
    * jak przebiega sam proces aborcji, jak będzie wyglądał wydalony zarodek, skąd będziesz wiedziała że już po wszystkim
    * jak zadbać o siebie po przerwaniu ciąży i na co uważać

</div>

<div class="grid cards dot" markdown>

-   ### Zagranica { id="zagranica" }

    Jeżeli twoja ciąża jest dłuższa niż 12 tygodni lub nie możesz zrobić aborcji tabletkami, pozostaje możliwość wyjazdu na zabieg za granicę.

    #### Czy aborcja chirurgiczna to skomplikowany zabieg?

    Nie - w zagranicznych klinikach lekarze mają duże doświadczenie w przerywaniu ciąży i nie jest to dla nich trudny zabieg. 
    
    W większości przypadków, aborcja chirurgiczna odbywa się w trybie ambulatoryjnym, czyli bez konieczności zostawania w klinice na noc. Zabieg najczęściej wykonywany jest metodą próżniową, odbywa się w znieczuleniu ogólnym i trwa 10-15 minut.

    #### Opiekun prawny - gdzie jest konieczny, a gdzie nie?

    W zależności od twojego wieku i prawa kraju, w którym znajduje się klinika - możesz potrzebować zgody opiekuna prawnego. 

    * **Niemcy** - osoba w wieku **poniżej 18 lat, potrzebuje zgody** rodzica lub opiekuna prawnego,
    * **Holandia** - osoba w wieku **powyżej 16 lat**, może samodzielnie podejmować decyzję i **nie potrzebuje zgody** rodzica ani opiekuna prawnego, 
    * **Austria** - osoba w wieku **poniżej 18 lat, potrzebuje zgody** rodzica lub opiekuna prawnego,
    * **Wielka Brytania** - osoba **niezależnie od wieku**, może samodzielnie podejmować decyzję i **nie potrzebuje zgody** rodzica ani opiekuna prawnego,
    * **Czechy** -  osoba w wieku **poniżej 18 lat potrzebuje zgody** opiekuna prawnego,
    * **Słowacja** - osoba w wieku **powyżej 16 lat**, może samodzielnie podejmować decyzję i **nie potrzebuje zgody** rodzica ani opiekuna prawnego, jednak rodzice tej osoby zostaną poinformowani o procedurze,
    * **Szwecja** - osoba **niezależnie od wieku**, może samodzielnie podjąć decyzję i **nie potrzebuje zgody** rodzica ani opiekuna prawnego.

    #### Nie możesz liczyć na rodziców?

    Jeśli nie masz możliwości uzyskania zgody opiekuna prawnego lub znajdujesz się w trudnej sytuacji - nie zostaniesz z tym sama. Zadzwoń do Aborcji Bez Granic.

    Aborcja Bez Granic pomoże Ci w kontakcie z każdą sprawdzoną europejską grupą i kliniką aborcyjną, **a nawet pomoże sfinansować zabieg.**

</div>

## O czym jeszcze pamietać?

### Pogadaj z rodzicami

**Wiemy, że rozmowa pod tytułem "Jestem w ciąży" to jeden z największych koszmarów nastoletniego życia, więc w żadnym wypadku nie będziemy namawiać Cię do informowania rodziców.**

Wsparcie opiekunów ułatwia jednak cały proces - nie tylko w kwestiach formalnych, ale również psychicznych i emocjonalnych. Konieczność ukrywania swojej ciąży i aborcji może być ogromnym stresem, dlatego jeśli możesz podejrzewać, że rodzice zareagują chęcią pomocy, spróbuj zaryzykować podzielenie się z nimi swoją decyzją. 

Opracowałyśmy cały poradnik, który mamy nadzieję pomoże Ci znawigować tą skomplikowaną sytuację.

[Jak powiedzieć rodzicom o niechcianej ciąży i aborcji?](../relacje/jak-powiedziec-rodzicom.md)

### Inne formy wsparcia

W samym przerwaniu niechcianej ciąży możesz liczyć na ADT, Aborcję Bez Granic oraz Women Help Women. [Możesz do nas napisać](../kontakt/index.md) - a my na pewno odpiszemy.

Jednak z naszego doświadczenia nastoletnie ciąże mogą być czasami związane **z szerszymi problemami, z którymi też nie musisz zostawać sama.**

Jeśli doświadczasz w domu przemocy, nie czujesz się bezpiecznie, rodzice zachowują się w stosunku do Ciebie agresywnie lub nie szanują twoich granic i decyzji, pamiętaj: **nie jesteś sama**. Możesz też liczyć na wsparcie osób pracujących w organizacjach pomocowych, takich jak:

- **Fundacja po DRUGIE** - [693 90 40 44](tel:693904044) oraz [601 40 55 98](tel:601405598)
- **Telefon Zaufania Grupy Ponton** - [+48 22 635 93 92](tel:+48226359392)
- **Telefon Zaufania dla Dzieci i Młodzieży Fundacja Dajemy Dzieciom Siłę** - [116 111](tel:116111)

Więcej organizacji pomocowych znajdziesz w [tekście o przemocy](../relacje/przemoc.md).