---
title: Instrukcja przeprowadzenia aborcji farmakologicznej
description: Jeśli chcesz przerwać ciążę za pomocą leków aborcyjnych (zwanych tabletkami poronnymi) ta instrukcja, krok po roku, przeprowadzi cię przez tę metodę zakończenia ciąży.

template: page.html
tmplOption: extra-head
h1: Dawkowanie leków do aborcji
h1Small: instrukcja przyjmowania mifepristonu i mizoprostolu
tldr: >-
    Wyjaśniamy jak krok po kroku przejść przez aborcję i jak wygląda prawidłowe dawkowanie wszystkich dostępnych leków służących do przerwania ciąży (tzw. <em>tabletek poronnych</em>).
    </p>
    <p>
    Pamiętaj, że dawkowanie i sposób przyjęcia leków może różnić się w zależności od tego, czy przerywasz niechcianą ciążę za pomocą zestawu zawierającego zarówno <em>mifepristone</em> jak i <em>mizoprostol</em>, czy za pomocą jedynie <em>mizoprostolu</em>.
    </p>
    <p>
    <small>W poprzednim tekście <a href="/aborcja/w-domu/zamawianie">wyjaśniamy skąd zamówić tabletki</a>.</small>
postImage: yes
postImagePath: /assets/images/adt-podawanie-tabletki.jpg
postImageTitle: >-
    Jak dawkować tabletki do aborcji farmakologicznej (mifopristone i mizoprostol) zwane potocznie tabletkami poronnymi?
postImageAlt: >-
    Kobiety podają sobie tabletki do aborcji. Jedna z nich trzyma tabletkę tuż przed nosem drugiej, która jest wyraźnie rozbawiona.
postImageSource: no
---

Pamiętaj, że w zależności od wybranych przez Ciebie leków **dawkowanie i sposób zażycia** nieznacznie się różni.

* [dawkowanie zestawu mifepristone i mizoprostolu](#mifepristone-i-mizoprostol)
* [dawkowanie samego mizoprostolu](#sam-mizoprostol)

<div class="grid cards" markdown>

-   ## Dawkowanie zestawu mifepristone i mizoprostol { id="mifepristone-i-mizoprostol" }

    Rekomendowanym przez WHO sposobem aborcji jest zestaw tabletek poronnych składających się z jednej tabletki *mifepristonu* oraz czterech tabletek *mizoprostolu*.

    !!! info "Jeśli nie masz mifepristone"

        Jeśli nie masz *mifepristonu*, a posiadasz jedynie sam *mizoprostol*, to nadal możesz przeprowadzić aborcję. Instrukcja zażycia i dawkowania znajduje się [w dalszej części strony](#sam-mizoprostol).

    Zażycie kombinacji *mifepristonu* i *mizoprostolu* zgodnie z zaleceniami sprawia, że skuteczność tej metody wynosi około 98% przy pierwszym podejściu.[^1][^2]

    ### Jak dawkować zestaw do aborcji farmakologicznej?" {id="dawkowanie-zestawu-do-aborcji"} 
        
    Jeśli do dyspozycji masz zestaw *mifepristone + mizoprostol* i twoja ciąża nie trwa dłużej niż 12 tygodni, to dawkujesz zestaw następująco:

    1.  Tabletkę mifepristonu połykasz popijając wodą.
    2.  Czekasz 24 godziny.
    3.  Po upływie 24h przyjmujesz 4 tabletki mizoprostolu. Mizoprostol aplikujesz pomiędzy policzek i dziąsło (po dwie tabletki z każdej strony), pod język albo dopochwowo (bo mizoprostol wchłania się przez śluzówkę).
    4.  W jamie policzkowej (lub pod językiem) trzymasz mizoprostol przez 30 minut, potem połykasz to, co z niego zostało. Tych 1+4 tabletek wystarczy do przeprowadzenia aborcji w przypadku ciąży do 12 tygodnia.

    !!! question "Mam inną ilość tabletek!"
        
        Jeżeli zamówiłaś tabletki z WHW to dostaniesz aż 8 tabletek mizoprostolu. Te nadmiarowe 4 tabletki są zapasowe i mogą być użyte jeśli po pierwszych 4 nie wystąpi krwawienie (lub w celu późniejszego doczyszczenia macicy).

        Jeśli zamówiłaś tabletki z innego niż WHW źródła i jest ich więcej to prawdopodobnie otrzymałaś jedynie mizoprostol. W celu rozwiania wątpliwość skontaktuj się z nami.

    ### Sposoby przyjmowania misoprostolu { id="jak-przyjac-misoprostol-po-mifepristone" }

    Na pewno zauważyłaś, że w punkcie 3. zaproponowałyśmy wiele metod przyjmowania *misoprostolu*. Piszemy o nich więcej poniżej w fragmencie [o wyborze metody przyjmowania dla siebie](#jak-przyjac-mizoprostol).

</div>

<aside class="break" markdown>
Drugi sposób przeprowadzenia aborcji farmakologicznej to aborcja za pomocą *samego* mizoprostolu. Jeśli cię nie dotyczy [przeskocz do dalszej części z dawkowaniem](#przyjmowanie-mizoprostolu).
</aside>

<div class="grid cards" markdown>

-   ## Aborcja samym mizoprostolem { id="sam-mizoprostol" }

    W Polsce wiele kobiet decyduje się na aborcję przy użyciu samego *mizoprostolu* ze względu na to, że jest on dostępny w polskich aptekach.

    !!! info "Aborcja *samym* mizoprostolem ma alternatywę!"

        O ile aborcja *samym mizoprostolem* jest **równie bezpieczna** jak ta za pomocą zestawu aborcyjnego m&m z [womenhelp.org](https://womenhelp.org) może trwać trochę krócej. Robiąc aborcję zestawem przyjmujesz mniejszą dawkę mizoprostolu a to właśnie on powoduje którkotrwałe skutki uboczne takie jak dreszcze i biegunka.

    Mizoprostol znajdziemy w *Arthrotecu* - 1 tabletka zawiera 0,2 mg mizoprostolu i 50 mg diklofenaku (niesteroidowy lek przeciwzapalny), oraz w Cytotecu - 1 tabletka zawiera 0,2 mg mizoprostolu.

    Ceną za dostępność i trochę niższy koszt tego rozwiązania jest jego przedłużony czas – taka aborcja zajmie ci cały dzień. Może też być trochę bardziej wymagająca dla twojego organizmu.

    ### Jak dawkować sam mizoprostol w celu aborcji farmakologicznej? { id="dawkowanie-mizoprostolu" }

    1. 4 tabletki zawierające mizoprostol wkładasz pod język. Możesz również umieścić tabletki dopochwowo - substancja wchłania się przez śluzówkę.
    2. Trzymasz tabletki 30 minut. Uwaga: jeżeli stosujesz *Arthrotec*, pamiętaj, że po każdych 30 minutach trzymania leków w jamie ustnej, możesz wypluć resztki (które zawierają w tym momencie już tylko niepotrzebny *diklofenak*).
    3. Czekasz 3 godziny i ponownie bierzesz 4 tabletki na 30 minut. 
    4. Po kolejnych 3 godzinach przyjmujesz kolejne 4 tabletki. 

    Minimalna ilość dawek (po 4 tabletki) które musisz przyjąć to 3 dawki - łącznie 12 tabletek po 0,2 mg mizoprostolu. A więc: 4 tabletki po raz pierwszy, 3h przerwy, 4 tabletki po raz drugi, 3h przerwy, 4 tabletki po raz trzeci. 

    Do poronienia najczęściej dochodzi pomiędzy 2 a 3 dawką. Jeżeli po 3 dawce nie ma żadnych objawów zażycia mizoprostolu (brak krwawienia lub bardzo słabe krwawienie, brak skurczy) to możesz dalej przyjmować po 4 tabletki co 3h.

    ### Co jeśli aborcja się nie powiodła? { id="brak-poronienia" }

    Gdy po 20 tabletkach (opakowanie Arthrotecu) aborcja się nie powiodła to znaczy, że twój organizm nie zareagował na sam mizoprostol. Ale to wcale nie znaczy że "leki nie działają" - nie bój się!

    Najprawdopodobniej ciąża jest po prostu zbyt silna żeby usunąć ją samym mizoprostolem (który wywołuje jedynie skurcze macicy). Wtedy pomoże mifepriston, który osłabi ciążę, ułatwi jej odczepienie i wydalenie - dlatego spróbuj ponownie zrobić aborcję, tym razem zestawem tabletek zamówionym z WHW. Możesz też skonsultować się z nami lub infolinią aborcyjną Aborcji Bez Granic.

</div>

## Sposoby przyjmowania mizoprostolu { id="przyjmowanie-mizoprostolu" }

Niezależnie, czy zdecydujesz się na aborcję za pomocą samego mizoprostolu, czy rekomendowanego przez nas zestawu aborcyjnego - w którego skład wchodzą tabletki mizoprostolu - musisz pamiętać, że ==mizoprostol wchłania się przez śluzówkę i przez pierwsze 30 minut nie wolno go połykać== (w żołądku nie wywoła oczekiwanego efektu).

W związku z tym, że mizoprostol wchłania się przez śluzówkę można przyjmować go przez śluzówkę jamy ustnej (nie połykać!) albo dopochwowo. Niektórzy lekarze bez doświadczenia w aborcji błędnie informują, że można przyjmować go doodbytniczo - to nieprawda - w ten sposób misoprostol nie wchłania się prawidłowo.

Jeśli przyjmujesz mizoprostol do jamy ustnej, to nie powinnaś jeść ani pić, gdy tabletki się rozpuszczają. Możesz normalnie jeść i pić **między** dawkami.

### Który sposób wybrać? { id="jak-przyjac-mizoprostol" }

Wiele osób zastanawia się, który sposób przyjmowania mizoprostolu jest najlepszy dla nich. Zależy od tego w końcu intensywność i szybkość działania mizoprostolu. Są jednak najistotniejsze czynniki, które należy rozważyć:

1. Czy bierzemy sam mizoprostol czy mamy również mifepristone? 
    
    <small>Jeśli nie mamy mifepristonu, to mizoprostol powinnyśmy przyjmować pod językiem lub dopochowo.</small>

2. Czy mamy silny odruch wymiotny lub dolegliwości żołądkowe? 

    <small>Jeśli tak, to mizoprostol możemy przyjmować dopochwowo.</small>

3. Czy potrzebujemy ukryć aborcję przed ginekologiem?
    
    <small> Jeśli tak, to **nie** powinnyśmy przyjmować mizoprostolu dopochwowo.</small>

### Różnice przy wyborze metody przyjmowania misoprostolu { id="metoda-przyjmowania" }

!!! info ""

    === "Między dziąsłem a policzkiem"

        Najpopularniejszy sposób przyjmowania mizoprostolu polecany dla osób robiących aborcję zestawem m&m. Charakteryzuje się umiarkowaną intensywnością i szybkością działania ale również wysoką skutecznością.

    === "Przyjmowanie pod językiem"

        Działanie gwałtowne i szybkie (może być boleśniejsze), dlatego jest to forma zalecana przy aborcji samym mizoprostolem - kiedy nie mamy mifepristonu. 
        
        Śluzówka pod językiem jest delikatna: lek może ją podrażnić.

    === "Przyjmowanie dopochwowo"

        Działanie najwolniejsze. Przed aplikacją tabletki można zwilżyć wodą lub śliną - w pochwie jest mniej wilgotno niż w jamie ustnej, przez co lek może rozpuszczać się wolniej. 
        
        Jeśli po aborcji farmakologicznej udasz się do lekarza, to może on znaleźć resztki tabletek w pochwie. Pamiętaj - nic ci nie grozi za przerwanie własnej ciąży.

### Co zrobić z resztkami mizoprostolu? { id="resztki-mizoprostolu" }

!!! warning "Jeżeli stosujesz *Arthrotec*"

    Uwaga: Jeżeli stosujesz *Arthrotec*, pamiętaj, że po każdych 30 minutach trzymania leków w jamie ustnej, możesz wypluć resztki. To, co zostaje to *diclofenak*, znajduje się w tych tabletkach (jest on lekiem przeciwbólowym i przeciwzapalnym, ale przy aborcji nie ma potrzeby go stosować i obciążać nim swój żołądek). 
    
    Dopochwowa aplikacja nie wymaga wyciągania diclofenaku.

Jeśli korzystasz z czystego mizoprostolu (jako *Cytotec* lub z zestawu od WHW) potem połykasz to, co zostaje.

### Co zrobić z pozostałymi tabletkami mizoprostolu? { id="reszta-tabletek" }

Dodatkowy mizoprostol na ewentualne doczyszczenie po aborcji farmakologicznej jest również bardzo dobrą praktyką! Czasem macica potrzebuje jeszcze trochę mizoprostolu, by sprowokować skurcze i doczyścić się do końca - piszemy o tym więcej w tekście [o higienie po aborcji](../higiena.md).

Jeśli jednak tego nie potrzebujesz, możesz bezpiecznie zostawić sobie tabletki na przyszłość, lub przekazać innej osobie, która może ich potrzebować. (1)
{ .annotate }

1. Informacje o tym czy jest to legalne i jak to zrobić, by nie narażać się na odpowiedzialność karną, znajdziesz w naszym [dziale edukacyjnym o prawie aborcyjnym](../../prawo/polskie-prawo-aborcyjne.md).

---

## Po przyjęciu tabletek aborcyjnych { id="po-przyjeciu-tabletek" }

Brak krwawienia lub bardzo słabe krwawienie oznacza, że aborcja się nie powiodła. Jeśli po 24 godzinach od przyjęcia ostatniej dawki mizoprostolu nie wystąpiło krwawienie albo jest bardzo, bardzo skąpe (a masz całkowitą pewność, że jesteś w ciąży i że ciąża rozwija się w macicy), możesz wziąć dodatkowe 2 tabletki mizoprostolu. Nie zaszkodzi, a może pomóc. Zanim jednak zażyjesz tabletki, zapoznaj się najpierw z [informacjami o przebiegu aborcji](./przebieg.md) i upewnij się, czy nie jesteś 0,12% procentem Polek, których dotyczą [przeciwwskazania do aborcji tabletkami](./przeciwwskazania.md). 

[^1]: [Safe abortion: technical and policy guidance for health systems. Second edition.](https://womenhelp.org/pl/media/inline/2014/9/20/world_health_organziation__safe_abortion.pdf) World Health Organisation, 2012, s. 44.
[^2]: [Abortion care guideline.](https://womenhelp.org/pl/media/inline/2022/6/7/abortion_care_guideline.pdf) World Health Organization, 2022, s. 68.