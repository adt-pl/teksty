---
title: Przebieg aborcji farmakologicznej
subtitle: przed 12. tygodniem
description: To jak wyglada aborcja przy pomocy tzw. tabletek poronnych i jak przebiega wywołanie poronienia, to tylko część z ważnych informacji które powinnaś znać. Z nami dowiesz cię czy aborcja tabletkami aborcyjnymi się udała.

search:
  boost: 2 

template: page.html
tmplOption: extra-head
h1: Aborcja farmakologiczna
h1Small: przebieg w pierwszych 12 tygodniach
tldr: >-
    Wiele z was zadaje sobie pytanie: <em>Jak wyglada aborcja przy pomocy tabletek?</em>. Farmakologiczne przerwanie ciąży u każdej osoby przebiega trochę inaczej. To doświadczenie subiektywne nie tylko na poziomie emocjonalnym, ale również fizycznym.
    </p>
    <p>
    Dzięki temu, że proces wywoływania poronienia samoistnego, oraz potrzebne do niego leki, mifepristone i mizoprostol są rewelacyjnie przebadane, oraz dzięki naszemu (jak i waszemu) olbrzymiemu doświadczeniu, jesteśmy w stanie odpowiedzieć na kwestie budzące wasze największe zainteresowanie.
    </p>
    <p>
    <small>Na przebieg aborcji wpływa ogrom czynników - od długości ciąży, poprzez kondycję organizmu czy odczuwany stres, po wsparcie osób wokół czy inne drobne okoliczności.</small>
postImage: yes
postImagePath: /assets/images/adt-tabletka-na-jezyku.jpg
postImageTitle: Przebieg aborcji farmakologicznej - czyli wywołanego za pomocą leków poronienia samoistnego.
postImageAlt: Młoda kobieta z tabletką poronną na języku zamierza przeprowadzić aborcję.
postImageSource: no
---

## Przebieg poronienia w zależności od metody { id="przebieg" }

Pamiętaj, że w zależności od wybranej metody, początek procesu przerwania ciąży może nieznacznie się różnić. Nie istnieje też "gorsza" i "lepsza" metoda - obie są po prostu różne, a przy [prawidłowym ich przeprowadzeniu](dawkowanie.md) są skuteczne i bezpieczne.

<div class="grid cards" markdown>

-   ### Przebieg poronienia po tabletkach mifepristonu oraz mizoprostolu { id="mifepristone-i-mizoprosol" }

    Po zażyciu *mifepristonu* (pierwszej tabletki w zestawie) większość osób nie ma żadnych objawów ani dolegliwości. Ewentualnie może wystąpić lekkie plamienie albo niewielkie mdłości&nbsp;[^1]. Możesz wtedy spokojnie wykonywać te same czynności, co zwykle.

    Do poronienia po samym mifepristonie dochodzi bardzo rzadko, chociaż przy bardzo słabych ciążach może się to zdarzyć. 
    
    !!! info "Badania pokazują"

        Przy ciążach krótszych niż 8 tygodni już sam mifepristone może spowodować obumarcie zarodka. Nawet bez przyjęcia mizoprostolu wypada on wtedy z macicy po 2-3 tygodniach. Krótsze ciąże sam mifepristone przerywa z jeszcze większą skutecznością&nbsp;[^4].

    Krwawienie zaczyna się dopiero po pierwszej lub drugiej dawce *mizoprostolu*. Faktyczne poronienie następuje w ciągu kilku godzin od zażycia mizoprostolu.

-   ### Przebieg poronienia po samym mizoprostolu { id="sam-mizoprostol" }

    Jeśli przeprowadzasz aborcję *samym misoprostolem* (np. *Arthrotekiem*), całość procesu może się przedłużyć, a zarodek możesz wydalić nawet następnego dnia. 
    
    Czasem trzeba poczekać na to 2 dni, a bardzo rzadko więcej. 
    
    Jednak krwawienie może wystąpić już po pierwszej dawce.

</div>

### Część wspólna { id="czesc-wspolna" }

Od momentu zażycia *mizoprostolu* bywa bardzo różnie – z naszych doświadczeń wynika, że niektóre osoby wyszorują w tym czasie pół mieszkania i zrobią obiad, a niektóre będą się zwijały z bólu siedząc na toalecie przez 3 godziny. Dlatego mówimy, że lepiej mieć kogoś pod ręką, kto w razie czego zajmie się twoim dzieckiem czy zwierzakiem.

Wywołaniu poronienia przez mizoprostol towarzyszy ból o bardzo różnym natężeniu – może być podobny do miesiączkowego albo do porodowego. Każda z nas inaczej to odczuwa, ale nie należy się nastawiać na najgorsze. Po lekach przeciwbólowych ból znacznie maleje (pamiętaj - *ibuprom* tak, *no-spa* - nie). Pomaga też ruch i termofor.   

## Skąd wiadomo, że tabletki aborcyjne działa? { id="czy-tabletka-dziala" }

Po pierwsze: odczuwamy skurcze macicy, podobne do tych pojawiających się podczas okresu. 

Po drugie: odczuwamy skutki uboczne przyjęcia leków (podwyższona temperatura, dreszcze, biegunka, wymioty).

Kolejnym dowodem na działanie leków jest pojawiające się plamienie lub krwawienie. W trakcie tego krwawienia możemy obserwować wypadające kawałki nabłonka macicy przypominające skrzepy krwi.

Krwawienie takie powinno trwać co najmniej kilka dni. Całkowitym dowodem na powodzenie przerwania ciąży jest widoczność zarodka/płodu w wypadających resztkach lub wykonany test z krwi (przeczytaj poniżej). Większość osób nie widzi wydalanej tkanki, ale im dłuższa ciąża, tym większe prawdopodobieństwo, że tkanki ciążowe będą widoczne.

## Jak sprawdzić, czy aborcja się udała? { id="ponowny-test-ciazowy" }

Hormon bHCG utrzymuje się w organizmie co najmniej przez dwa tygodnie po udanej aborcji.

Wykonywanie testu z moczu (czyli tradycyjnego testu płytkowego) po zażyciu tabletek nie ma zatem sensu, ponieważ wykryje on hormon i może dać fałszywy pozytywny wynik.

Dlatego warto zrobić test z krwi. W pierwszym wyniku stężenie hormonu może nadal wskazywać na ciążę. Dopiero drugi test wskaże na to, czy aborcja się udała. Należy porównać współczynniki stężenia bHCG – jeśli ich wartość spada, to znaczy, że aborcja była skuteczna&nbsp;[^2].

## Czy mogą pojawić się skutki uboczne? { id="skutki-uboczne" }

Aborcja farmakologiczna nie niesie ze sobą ryzyka żadnych większych komplikacji, niż te związane z doświadczeniem samoistnego poronienia.

„Skutkami ubocznymi” może być jedynie podwyższona temperatura, dreszcze, biegunka czy wymioty. Są to skutki krótkotrwałe i mijają po kilku godzinach. Wiele kobiet i tak już odczuwa takie objawy ze względu na ciążę.

Skuteczność poprawnie przyjętego zestawu aborcyjnego (określanego czasem jako *zestaw poronny*) to ponad 98% i jest to najbezpieczniejszy sposób przerwania niechcianej ciąży – rekomendowany przez Światową Organizację Zdrowia&nbsp;[^3].

[^1]: [Patient education: Abortion (pregnancy termination). Beyond the Basics.](https://www.uptodate.com/contents/abortion-pregnancy-termination-beyond-the-basics) Simmonds, K., Steinauer, J., 2022 Wolters Kluwer. 

[^2]: [Predicting the decline in human chorionic gonadotropin in a resolving pregnancy of unknown location.](https://www.ncbi.nlm.nih.gov/pmc/articles/PMC3752097/) Butts, S.F., i in., 2013. Obstet Gynecol, 122(2 Pt 1), s. 337-343. doi: 10.1097/AOG.0b013e31829c6ed6.

[^3]: [Abortion care guideline.](https://womenhelp.org/pl/media/inline/2022/6/7/abortion_care_guideline.pdf) World Health Organization, 2022, s. 68.

[^4]: Aborcja po podaniu 600 mg mifepristonu w pierwszych 42 dniach ciąży (6 tygodni) była skuteczna w 87% przypadków [Termination of early pregnancy by a single dose of mifepristone (RU 486), a progesterone antagonist](https://pubmed.ncbi.nlm.nih.gov/3208966/). Maria, B. i in, 1988. Eur J Obstet Gynecol Reprod Biol, 28(3) s. 249-255.doi: 10.1016/0028-2243(88)90035-4.
także:[Early pregnancy interruption using an antiprogesterone steroid: Mifepristone (RU 486).](https://pubmed.ncbi.nlm.nih.gov/3235788/) Maria, B. i in, 1988. J Gynecol Obstet Biol Reprod, 17(8) s. 1089-1094. PMID: 3235788.
