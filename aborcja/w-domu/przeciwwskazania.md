---
title: Przeciwwskazania do aborcji farmakologicznej
description: Istnieje niewiele przeciwskazań zdrowotnych do aborcji za pomocą tabletek, jednak zanim zamówisz tabletki poronne powinnaś się z nimi zapoznać. O ile w większości nie stanowią zagrożenia dla twojego zdrowia, to mogą być przeszkodą w skutecznym przerwaniu ciąży.

search:
  boost: 2 

template: page.html
tmplOption: extra-head
h1: Przeciwskazania do aborcji
h1Small: kiedy nie powinno się przerywać ciąży tabletkami
tldr: >-
    Otrzymujemy od Was wiele pytań o to, czy na pewno możecie użyć tabletek aborcyjnych do przerwania ciąży. 
    </p>
    <p>
    Uspokajamy. Istnieje bardzo niewielka liczba specyficznych schorzeń i chorób lub okoliczności zdrowotnych, które zupełnie wykluczają możliwość aborcji farmakologicznej.
    </p>
    <p>
    <small>Jeśli masz wątpliwości skonsultuj się z nami lub infolinią Aborcji Bez Granic.</small>
postImage: yes
postImagePath: /assets/images/adt-telefon-rece.jpg
postImageTitle: Jakie są przeciwwskazania do aborcji przy pomocy mifepristonu i mizoprostolu - lista przeciwskazań
postImageAlt: Kolorowe zdjęcie przedstawiające ręce kobiet odbierających telefon infolini aborcyjnej.
postImageSource: yes
postImageSourceText: Infolinia pomocy aborcyjnej
postImageSourceUrl: /kontakt/
---

## Czy aborcja tabletkami jest bezpieczna?

Tak. To rekomendowany przez WHO sposób przerywania ciąży do co najmniej 12 tygodnia&nbsp;[^14].

## Kogo dotyczą przeciwwskazania do aborcji?

Szacujemy, że przeciwwskazania do aborcji farmakologicznej dotyczą tylko 0,12% Polek&nbsp;[^1]. Część z nich jest też niegroźna lub wiąże się jedynie ze skutecznością leków aborcyjnych.

!!! info "Poniższe przeciwwskazania nie dotyczą aborcji chirurgicznej!"

    **Samodzielna** aborcja tabletkami jest rekomendowana przez WHO do 12 tygodnia. Jak pokazują jednak badania i praktyka aborcjonistek z całego świata: [ciążę można przerwać tabletkami również również po 12-tygodniu](./drugi-trymestr.md)&nbsp;[^15]. 
    
    W przypadku bardziej zaawansowanych ciąż (okolice 20 tygodnia) rekomendujemy skorzystanie z aborcji [w zagranicznej klinice aborcyjnej](../za-granica/index.md).

## Lista przeciwwskazań { id="przeciwwskazania" }

Przeciwwskazaniami do przyjęcia leków aborcyjnych jest:

- porfiria o podłożu genetycznym <small>- dotyczy ona 0,0013% ogólnej populacji</small>
- przewlekła niewydolność nadnerczy lub niewydolność wątroby <small>- dotyczy ona 0,076% ogólnej populacji</small>
- uprzednia silna reakcja alergiczna na mifepristone lub mizoprostol <small>- dotyczy ona 0,008% ogólnej populacji i objawiająca się jedynie delikatną wysypką&nbsp;[^2]</small>

W przypadku posiadania założonej wkładki domacicznej (IUD) (od 1% do 4% kobiet w Polsce)&nbsp;[^3]&nbsp;[^4] przed aborcją tabletkami *powinno* rozważyć się jej wyciągnięcie - jeśli tego nie zrobisz, musisz się przygotować, że krwawienie w trakcie aborcji będzie większe niż u osób bez wkładki.

??? warning annotate "Jeśli posiadasz grupę krwi Rh- ..."

     Zgodnie z najnowszymi zaleceniami WHO, jeśli masz grupę krwi Rh- oraz jesteś w ciąży **ponad 12 tygodni**, to w dniu przyjmowania tabletek aborcyjnych powinnaś otrzymać zastrzyk immunoglobuliny anty-D. Jeśli nie jest to możliwe, zastrzyk powinien zostać wykonany w ciągu 72 godzin od aborcji. W przeciwnym wypadku może nastąpić [konflikt serologiczny](https://pl.wikipedia.org/wiki/Choroba_hemolityczna_noworodka). Profilaktyka konfliktu serologicznego jest refundowana przez NFZ oraz dostępna prywatnie za ok. 400 zł.

     Do niedawna WHO zalecało tzn. antyimmunizację także w ciążach powyżej 9 tygodnia. Zalecenie to jednak zmieniono ze względu na stosunkowo słabe dowody na efektywność tego zabiegu i jego wysoki koszt. WHO zaleca podanie antyimmunoglobiny dopiero gdy aborcja jest wykonywana po 12 tygodniu&nbsp;[^16].


Jeśli podejrzewacie, że jedno z przeciwskazań was dotyczy (np. cierpicie na rzadką chorobę), zachęcamy do wypełniania konsultacji na stronie [womenhelp.org](https://consult.womenhelp.org/get-abortion-pills?z_language=pl) i udzielania szczerych odpowiedzi na pytania dotyczących waszego zdrowia. Dzięki temu będziecie bezpiecznie mogły podejść do zabiegu.

!!! note "Ciąża pozamaciczna"

    W przypadku stwierdzonej lub podejrzanej ciąży pozamacicznej&nbsp;[^5] należy wybrać aborcję chirurgiczną, gdyż mifepristone i mizoprostol w takich okolicznościach po prostu nie zadziałają.

## Czy mogę wziąć tabletki aborcyjne gdy...? { id="czy-moge-wziac-tabletki" }

Tabletki aborcyjne są dostępne od lat 80. i były przyjmowane przez miliony osób. **Są to jedne z najlepiej przebadanych leków na świecie.** Z badań wynika, że dla większości osób aborcja farmakologiczna jest skuteczna i bezpieczna oraz przeważnie nie wymaga nadzoru medycznego&nbsp;[^14].

Możemy cię uspokoić - **we wszystkich poniższych przypadkach tabletki aborcyjne zadziałają i możesz je bez problemu przyjąć w normalnych dawkach.**

### Przerwanie ciąży bliźniaczej { id="przerwanie-ciazy-blizniaczej" }

Możesz przyjąć tabletki aborcyjne niezależnie od tego, w jakiej ciąży jesteś. **Liczba tabletek i sposób ich przyjmowania pozostają takie same**&nbsp;[^7].

### Karmienie piersią, a mifepriston i mizoprostol { id="podczas-karmienia-piersia" }

Wzięcie tabletek aborcyjnych nie wpłynie na niemowlę - po aborcji farmakologicznej możesz bezpiecznie karmić piersią.

Mifepristone nie ma wpływu na niemowlę karmione piersią, a ilość mizoprostolu, która faktycznie przenika do mleka jest tak mała, że ​​nie zaszkodzi dziecku karmionemu piersią&nbsp;[^8]&nbsp;[^9].

### Choruję na depresję i przyjmuję leki antydepresyjne { id="leki-antydepresyjne" }

Nie - leki antydepresyjne nie wchodzą w interakcje z tabletkami aborcyjnymi. 

Pamiętaj jednak, że jeśli przyjmujesz na stałe leki antydepresyjne, to mogą one wchodzić z lekami przeciwbólowymi&nbsp;[^10]. To potencjalnie ważna informacja dla osób robiących aborcję tabletkami, gdyż środki przeciwbólowe mogą być potrzebne w jej trakcie.

### Budowa ciała { id="budowa-ciala" }

Niezależnie od tego czy jesteś wysoka, niska, chuda, gruba - możesz bezpiecznie wziąć tabletki aborcyjne. ==Protokoły i dawki w przypadku aborcji farmakologicznej są dokładnie takie same,== niezależnie od wagi i wzrostu.

### Aborcja po cesarskim cięciu { id="po-cesarce" }

Nie ma dowodów na to, żeby wcześniejsze cesarskie cięcie sprawiało, że ​​tabletki aborcyjne są mniej bezpieczne lub mniej skuteczne, jeśli są stosowane do aborcji w pierwszych 12 tygodniach ciąży.

### Jestem osobą transpłciową i przyjmuję hormony { id="osoby-trans" }

Ani mizoprostol, ani mifepristone (antyprogesteron) nie kolidują z maskulinizującą terapią hormonalną. Leki te możesz bezpiecznie stosować w celu przeprowadzenia aborcji - i przy testosteronie, i przy agonistach GnRH&nbsp;[^11]

### Mam HIV { id="przy-hiv" }

Mając HIV możesz bezpiecznie przyjąć leki aborcyjne. Pmiętaj jednak, że osoby żyjące z wirusem HIV mogą być bardziej narażona na infekcję lub anemię, więc przed zastosowaniem tabletek aborcyjnych powinny przyjmować tabletki z żelazem. Mogą jednak nadal bezpiecznie przerwać ciążę tabletkami&nbsp;[^12]&nbsp;[^13]

[^1]: Po zsumowaniu ryzyka występowania wszystkich przeciwwskazań, z aborcji za pomocą tabletek nie będzie mogło skorzystać od 0,087% do 0,093% populacji. Listę przeciwwskazań znajdziesz tutaj: [Clinical Updates in Reproductive Health.](https://www.ipas.org/wp-content/uploads/2020/08/ClinicalUpdatesInReproductiveHealthCURHE20-English-digital.pdf) Castleman, L., Kapp, N (red.), 2019. Ipas, s. 20.

[^2]: [Mifepristone and misoprostol for early medical abortion: 18 months experience in the United States.](https://linkinghub.elsevier.com/retrieve/pii/S0010782403000490) Hausknecht R., 2003. Contraception, 67(6):463-465. doi:10.1016/s0010-7824(03)00049-0

[^3]: [The use of emergency contraception in young Polish women](https://obgyn.onlinelibrary.wiley.com/doi/10.1080/00016340701416960), Olszewski, J. i in., 2007. Acta Obstet Gynecol Scand, 86(7), s. 861-869. doi:10.1080/00016340701416960

[^4]: [Contraceptive Behaviors in Polish Women Aged 18-35-a Cross-Sectional Study.](https://www.ncbi.nlm.nih.gov/pmc/articles/PMC6695758/pdf/ijerph-16-02723.pdf) Zgliczynska, M. i in., 2019. Int J Environ Res Public Health, 16(15):2723. doi:10.3390/ijerph16152723

[^5]: Ryzyko ciąży pozamacicznej wynosi około 2% - [Diagnosing ectopic pregnancy and current concepts in the management of pregnancy of unknown location](https://academic.oup.com/humupd/article/20/2/250/663951). Kirk, E. i in., 2014. Hum Reprod Update, 20(2), s. 250-261. doi:10.1093/humupd/dmt047

[^7]: [Medication Abortion Up to 70 Days of Gestation, ACOG Practice Bulletin, Number 225.](https://pubmed.ncbi.nlm.nih.gov/32804884/) Creinin, M.D., Grossman, D.A., 2020. Obstetrics & Gynecology, 136(4), s. e31-e47. doi:10.1097/AOG.0000000000004082.

[^8]: [Medical abortion in lactating women – low levels of mifepristone in breast milk.](https://pubmed.ncbi.nlm.nih.gov/20367522/) Sääv, I. i in., 2010. Acta Obstetricia et Gynecologica Scandinavica, 89:5, s. 618-622. doi:10.3109/00016341003721037.

[^9]: [Providing medical abortion in low-resource settings: an introductory guidebook. Second edition](https://womenhelp.org/pl/media/inline/2014/9/20/gynuity_health_projects__providing_medical_abortion_in_low_resource_settings.pdf), red. Bracken, H., 2009. Gynuity Health Projects.

[^10]: Łączenie leków z grupy NLPZ i antydepresantów nieznacznie zwiększa ryzyko wystąpienia krwawienia wewnętrznego, w tym krwawienia do mózgu. Ryzyko to jest jednak niewielkie - wynosi 1:2000 i nie jest związane z lekami aborcyjnymi, a środkami przeciwbólowymi. Przy użyciu paracetamolu zwiększone ryzyko krwawienia nie występuje (bo nie należy on do grupy NLPZ), ale za to lek ten może być nieskuteczny przeciwbólowo przy aborcji. Badania nad zwiększonym ryzykiem krwawienia dotyczą sytuacji, w których leki przeciwbólowe są przyjmowane na stałe. - [Antidepressants and pain killers: should we be worried?](https://www.cam.ac.uk/research/discussion/antidepressants-and-pain-killers-should-we-be-worried), [pubmed.ncbi.nlm.nih.gov/17919277/](https://pubmed.ncbi.nlm.nih.gov/17919277/), [bmj.com/content/351/bmj.h3517](https://www.bmj.com/content/351/bmj.h3517 )

[^11]: Chociaż brakuje badań naukowych na temat wpływu testosteronu i terapii hormonalnych na przebieg aborcji farmakologicznej, niemniej jednak w praktyce klinicznej aborcja farmakologiczna jest uważana za bezpieczną i skuteczną dla osób transpłciowych i niebinarnych stosujących terapię hormonalną. [Women Help Women](https://consult.womenhelp.org/pl/page/2247792/i-am-a-trans-man-or-gender-non-binary-person)

[^12]: [Medical and surgical abortion for women living with HIV.](https://www.ncbi.nlm.nih.gov/pmc/articles/PMC6516981/) Saleem, H.T., i in., 2018. Cochrane Database Syst Rev, 12(12), s. CD012834. doi:10.1002/14651858.CD012834.pub2.

[^13]: [Pathogenesis and clinical implications of HIV-related anemia in 2013.](https://ashpublications.org/hematology/article/2013/1/377/20762/Pathogenesis-and-clinical-implications-of-HIV) Redig, A.J., Berliner, N., 2013. Hematology Am Soc Hematol Educ Program, 2013 (1), s. 377–381. doi:10.1182/asheducation-2013.1.377.

[^14]: [Abortion care guideline.](https://womenhelp.org/pl/media/inline/2022/6/7/abortion_care_guideline.pdf) World Health Organization, 2022, s. 98.
  
[^15]: Także według zaleceń WHO misoprostol i mifepristone mogą być stosowane po 12 tygodniu ciąży. [Abortion care guideline.](https://womenhelp.org/pl/media/inline/2022/6/7/abortion_care_guideline.pdf) World Health Organization, 2022, s. 71.

[^16]: [Abortion care guideline](https://womenhelp.org/pl/media/inline/2022/6/7/abortion_care_guideline.pdf), World Health Organization, 2022, s. 44-45.
