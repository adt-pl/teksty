---
title: Instrukcja przeprowadzenia aborcji farmakologicznej
description: Jeśli chcesz przerwać ciążę za pomocą leków aborcyjnych (zwanych tabletkami poronnymi) ta instrukcja, krok po roku, przeprowadzi cię przez tę metodę zakończenia ciąży.

search:
  boost: 2 

### Bez straszenia

### nie 3 tygodni etylko dynami cznie 5-7 di

template: page.html
tmplOption: extra-head
h1: Zamawianie tabletek aborcyjnych
h1Small: sprawdzone źródła tzw. "tabletek poronnych"
tldr: >-
    Skąd zamówić leki aborcyjne - mifepristone i mizoprostol (tzw. <em>tabletki poronne</em>)? Nic prostrzego!
    </p>
    <p>
    Jeśli chcesz przerwać ciążę, a od twojej ostatniej miesiączki minęło mniej niż 13 tygodni, to właśnie aborcja farmakologiczna za pomocą tzw. tabletek poronnych będzie najlepszą, najbezpieczniejszą i najmniej inwazyjną dla Ciebie metodą.
postImage: yes
postImagePath: /assets/images/adt-tabletki-aborcyjne.jpg
postImagePosition: 60% 50%
postImageTitle: Bezpieczne źródło tabletek aborcyjnych - tzw. tabletek poronnych 
postImageAlt: Zdjęcie dwóch kobiecych dłoni podających sobie tabletki do przerwania niechcianej ciąży.
postImageSource: no
---

## W skrócie
    
Zestaw tabletek (mifepristone i mizoprostol) zamówisz od [Women Help Women](https://womenhelp.org/), a sam mizoprostol możesz dostać od zaufanego lekarza na receptę.

W aborcji farmakologicznej nie musisz być sama - możesz szukać wsparcia u takich grup, jak WHW czy [Kobiety w Sieci](https://maszwybor.net). 

Pamiętaj, że w zależności od wybranych przez Ciebie leków **dawkowanie i sposób zażycia** nieznacznie się różni.

* [dawkowanie m&m](./dawkowanie.md/#mifepristone-i-mizoprostol)
* [dawkowanie sam misoprostol](./dawkowanie.md/#sam-mizoprostol)

### Czym jest mifepristone i mizoprostol?

Mifepristone i mizoprostol to rekomendowane leki aborcyjne [^1].

* *Mifepristone*, to środek hormonalny, który blokuje działanie progesteronu, hormonu odpowiedzialnego za utrzymanie ciąży. Nie jest niezbędny do przerwania ciąży, ale pozwala na użycie mniejszej ilości *mizoprostolu*.
* *Misoprostol* jest kluczową substancją w procesie aborcji farmakologicznej gdyż powoduje on skurcze. W Polsce dostępny jest na receptę jako *Cytotec* lub *Arthrotec*.

### Częste pytania

??? question "Skąd mam wiedzieć, jakie tabletki zamówić?"

    #### Wybór tabletek poronnych

    Jeśli nadal zastanawiasz się nad tym, jakie zamówić tabletki do samodzielnej aborcji w domu, zapoznaj się z wstępem o aborcji farmakologicznej i zawartym w nim [porównaniem dwóch najpopularniejszych leków do aborcji farmakologicznej](./index.md/#porównanie-metod).

??? question "Skąd nazwa aborcja domowa?"

    #### Aborcja w twoim domu

    Nazywamy tą aborcję „domową” bo możesz zrobić ją sama, bez powikłań, bez konieczności konsultacji z lekarzem, we własnej łazience, na własnych zasadach. 
    

## Skąd zamówić mifepristone i mizoprostol? { id="mifepristone-i-mizoprostol" }

Rekomendowanym przez WHO sposobem aborcji jest zestaw tabletek poronnych składających się z jednej tabletki *mifepristonu* oraz czterech tabletek *mizoprostolu*[^1]. Dokładnie taki zestaw tabletek otrzymasz od fundacji [Women Help Women](https://womenhelp.org/). 

### Czym jest WHW? { id="sprawdzone-tabletki-poronne" }

[Women Help Women](https://womenhelp.org) to organizacja, która wysyła tabletki aborcyjne (czyli mifepriston oraz mizoprostol, “m&m” w zestawie), udostępniając je osobom w krajach, gdzie aborcja jest zakazana lub dostęp do bezpiecznej aborcji jest utrudniony.

WHW jest częścią największej europejskiej sieci aborcyjnej pomagającej w aborcji Polkom - Aborcji Bez Granic (której częścią jest też ADT). Dzięki temu działania WHW są poddawane rzetelnym audytom, ciągle się rozwijają i przede wszystkim mogą zapewnić bezpieczeństwo tobie i twoim danym.

### Jak zamówić tabletki z WHW?

Aby zamówić zestaw z bezpośrednią dostawą do domu, należy wypełnić [konsultację](https://consult.womenhelp.org/get-abortion-pills?z_language=pl) na stronie internetowej - czyli odpowiedzieć na serię pytań. To forma wywiadu lekarskiego, którego celem jest stwierdzenie, czy istnieją przeciwwskazania do przyjęcia zestawu m&m.

Bądź szczera w odpowiedziach. Organizacja będzie starała się pomóc ci w **każdym** przypadku, ale szczerość odpowiedzi jest ważna, aby nie zaszkodzić twojemu zdrowiu.

### Ile kosztuje zestaw tabletek do aborcji z WHW?

Zestaw z WHW kosztuje 75 euro (około 350 złotych). A zamówić leki od Women Help Women wystarczy wejść na ich stronę i wypełnić [konsultację](https://consult.womenhelp.org/get-abortion-pills?z_language=pl). Dostęp do stron jest darmowy.

!!! info "Nie stać mnie na taki wydatek!"

    Jeśli nie stać cię na pokrycie całości, skontaktuj się z organizacją, może ona obniżyć lub zrezygnować z wpłaty.
<!--
!!! info "Czemu w internecie niektóre tabletki do aborcji kosztują ponad 500 zł?"

    Handlarze nastawieni na zysk po prostu sprzedają tabletki drożej, a [popularni w sieci naciągacze i oszuści](../czarna-lista/index.md) nie wysyłają tabletek w ogóle.
-->
### Ile czeka się na tabletki do aborcji?

Czas dostarczenia przesyłki zależy od pracy lokalnej poczty. W zdecydowanej większości sytuacji tabletki otrzymasz w ciągu 7 dni od zamówienia. W nielicznych przypadkach okres ten może wysłużyć się do 2 tygodni. W naszej opinii warto poczekać - zamawiając od Women Help Women masz pewność, że dostaniesz prawdziwe i skuteczne leki.

## Inne źródła

<div class="grid cards" markdown>

-   ### Czy oprócz WHW są inne zaufane organizacje? { id="zaufane-organizacje" }

    Jedyną rekomendowaną przez nas organizacją jest Women Help Women. WHW nie tylko zawsze dostarcza bezpieczne leki aborcyjne, ale również jako jedyna organizacja nie naraża kobiet na **żadne** ryzyka prawne.

    WHW może zagwarantować bezpieczeństwo twoich danych dzięki temu, że nie znajduje się na terenie Polski i tabletki wysyła zza granicy. Konieczność czekania paru dni na przesyłkę jest według nas o wiele mniejszym kosztem, niż ryzyko utraty kontroli nad twoimi danymi, czy ryzyko bycia wciągniętą w proces prawny (1).
    { .annotate }

    1.  Przypominamy: nawet jeśli handlarz zostanie złapany i przekaże twoje dane policji, to **nie grozi ci żadna odpowiedzialność karna**, a jedynie nieprzyjemność wezwania jako świadek na policję.

    Według nas istotnym elementem *bezpiecznej* aborcji jest również twoje bezpieczeństwo prawne, osobisty komfort oraz kontrola nad tym czy i kiedy będziesz mówić o swojej aborcji.

    !!! info "A co z innymi organizacjami z dobrymi opiniami?"

        Tabletki aborcyjne wysyłają również inne organizacje feministyczne i aborcyjne. Jednak nie wiemy jak (i czy w ogóle) organizacje takie zabezpieczają ciebie i twoje dane oraz na jakie ryzyka mogą cię narazić. Nie zawsze są one również najtańsze. <!-- Zanim skorzystasz z czyjejkolwiek oferty [upewnij się, czy organizacja ta nie znajduje się na czarnej liście](../czarna-lista/index.md). -->
<!--
    ### Czy kupowanie ze sklepów i z ogłoszeń to dobry pomysł? { id="kupno-tabletek-poronnych" }

    Wiemy, że dla wielu osób polskie portale i znajdujące się na nich oferty mogą brzmieć wiarygodniej od nieznanych zagranicznych stron. Pokusa jest duża, gdyż handlarze i tego typu serwisy *obiecują* szybszą dostawę.

    Według nas jest to jednak niepotrzebne ryzyko i warto zamówić tabletki z zagranicznych, feministycznych serwisów i poczekać kilka dni więcej na przesyłkę. W ten sposób nie narażasz się również na wyłudzenie czy oszustwo.

    Przeczytaj [dlaczego nie warto ryzykować z nieweryfikowalnymi ofertami handlarzy](../czarna-lista/index.md) i dowiedz się jakich zagrożeń w ten sposób unikasz.

    !!! info "Zapytaj swojego zaufanego lekarza"

        Nie oznacza to, że prawdziwych leków *nie da się* dostać z innych źródeł: twój zaufany lekarz może wypisać ci receptę na *Arthrotec* (zawierający mizoprostol) - dzięki temu aborcję możesz zrobić najszybciej - nawet tego samego dnia.
-->

</div>

## Skąd zamówić mizoprostol? { id="mizoprostol" }

W Polsce wiele kobiet decyduje się na aborcję przy użyciu jedynie samego *mizoprostolu* ze względu na to, że jest on dostępny w polskich aptekach.

Mizoprostol znajdziemy w *Arthrotecu* - 1 tabletka zawiera 0,2 mg mizoprostolu i 50 mg diklofenaku (niesteroidowy lek przeciwzapalny - nieistotny w trakcie aborcji), oraz w *Cytotecu* - 1 tabletka zawiera 0,2 mg mizoprostolu.

Ceną za dostępność i trochę niższy koszt tego rozwiązania jest jego przedłużony zabiegu – taka aborcja zajmie ci cały dzień. 

!!! info "Aborcja *samym* mizoprostolem ma alternatywę!"

    O ile aborcja *samym mizoprostolem* jest **równie bezpieczna** jak ta za pomocą zestawu aborcyjnego m&m z [womenhelp.org](https://womenhelp.org) może trwać trochę krócej. Robiąc aborcję zestawem przyjmujesz mniejszą dawkę mizoprostolu a to właśnie on powoduje którkotrwałe skutki uboczne takie jak dreszcze i biegunka. Zamawianie zestawu m&m [opisałyśmy powyżej](#mifepristone-i-mizoprostol).

### Koszt mizoprostolu { id="koszt-mizoprostolu" }

*Cytotec* kosztuje około 490-530zł (30 tabletek) i bardzo ciężko znaleźć go w aptekach, w związku z czym **skupimy się na aborcji Arthrotekiem** (jeśli jednak jakimś sposobem trafisz na Cytotec, to dawkowanie będzie dokładnie takie samo jak Arthrotecu).

Jedno opakowanie *Arthrotecu* (20 tabletek) kosztuje jedynie około 40-60zł. Jest to lek dostępny tylko na receptę, stosowany przeważnie na bóle stawów. 

### Skąd wziąć mizoprostol? { id="kupno-mizoprostolu" }

Możesz spróbować nabyć *Arthrotec* poza apteką, korzystając z ofert na portalach ogłoszeniowych. Cena będzie wtedy wielokrotnie wyższa. 
<!--
!!! warning "Pamiętaj, że kupując tabletki w internecie możesz narazić się na oszustwo. Jeśli handlarze wpadną, możliwe, że zostaniesz wezwana na policję jako świadek" 
    
    Więcej na ten temat przeczytasz w dziale o [kupowaniu leków u handlarzy](../czarna-lista/poradnik.md).
-->
**Możesz też spróbować poprosić o receptę swojego lekarza,** lub opowiedzieć poruszającą historię o schorowanej na reumatyzm babci, która sama nie może wybrać się na wizytę. Jeśli masz zaufanego znajomego faceta, to poproś go o pomoc: mężczyźnie może być łatwiej dostać lek (prawdopodobnie nie zostanie od razu skojarzony z aborcją).

[^1]: [Abortion care guideline.](https://womenhelp.org/pl/media/inline/2022/6/7/abortion_care_guideline.pdf), World Health Organization, 2022, s. 68.
