---
title: Jak przygotować się do aborcji w zagranicznej klinice?
description: Dowiedz się jak zorganizować wyjazd do zagranicznej kliniki, jak przygotować się na zabieg czy które dokumenty będą ci potrzebne.

search:
  boost: 2 

template: page.html
tmplOption: extra-head
h1: Przygotowanie do aborcji chirurgicznej
h1Small: jak przygotować się do zabiegu
tldr: >-
    Każda osoba, która zdecyduje się na przerwanie ciąży za granicą będzie zastanawiać się: <em>jak zorganizować wyjazd? Co zabrać ze sobą do kliniki? Jakie będą koszty zabiegu? Czy potrzebny jest paszport i ubezpieczenie?</em>
    </p>
    <p>
    Natłok pytań jest normalny - spokojnie, nie jesteś sama. Odpowiadamy na te i inne pytania. Z naszą pomocą na wszystko dobrze się przygotujesz!
postImage: yes
postImagePath: /assets/images/poczekalnia-w-klinice.jpg
postImageTitle: Jak zorganizować wyjazd na aborcję za granicą? Poradnik przerwania ciąży w zagranicznej klinice.
postImageAlt: Poczekalnia kliniki aborcyjnej.
postImageSource: no
---

## Co zabrać ze sobą do szpitala? { id="co-zabrac-do-szpitala" }

Na zabieg aborcji w zagranicznej klinice zabierz ze sobą koniecznie:

- [X] dowód osobisty lub paszport
- [X] kartę ubezpieczenia EKUZ <small>lub inny dowód ubezpieczenia medycznego, jeśli takie masz</small>
- [X] dokumenty od ginekologa <small> weź wszystkie jakie masz – wyniki i opisy badań itp.</small>
  
Żeby w klinice było ci wygodniej przywieź ze sobą :

- koszulę nocną lub długi t-shirt,
- kapcie lub skarpetki,
- szlafrok,
- bieliznę na zmianę,
- duże podpaski higieniczne **(nie tampony!)**

Dla zmniejszenia ewentualnego bólu po zabiegu miej ze sobą środki przeciwbólowe, które najlepiej na Ciebie działają podczas miesiączki (możesz łączyć paracetamol z ibuprofenem).

## Jak przygotować się do zabiegu aborcji? { id="jak-sie-przygotowac" }

By przygotować się do aborcji w klinice:

* **Jeśli masz trochę czasu** – zaplanuj przyjazd tak, żebyś mogła przenocować na miejscu. Jeśli to dla ciebie duże wyzwanie, [w organizacji noclegu może pomóc ci jedna ze sprawdzonych grup feministycznych](./index.md/#wsparcie).
* **Nie masz czasu?** Pobyt w klinice trwa tylko kilka godzin. ==W ostateczności, możesz przyjechać rano i wrócić tego samego dnia pod wieczór== korzystając z komunikacji publicznej lub prosząc kogoś o pokierowanie samochodem.
* **Bądź na czczo.** Zabieg odbędzie się pod narkozą, więc kilka godzin przed zabiegiem nie powinnaś już jeść, pić lub palić, a Twój ostatni posiłek przed zabiegiem nie powinien zawierać nabiału. ==Dokładnych informacji, na ile godzin przed zabiegiem i co zjeść, udzieli ci klinika.==
* **Bądź na czas.**
* **Razem raźniej.** Jeśli nie chcesz być sama, możesz zabrać ze sobą osobę lub osoby towarzyszące, będą mogły być z Tobą w poczekalni przed zabiegiem. Jeśli nikt nie może z tobą przyjechać, a potrzebujesz wsparcia, daj znać [lokalnej grupie aborcyjnej](./index.md/#wsparcie) – wesprze Cię, na ile będziesz chciała i jak będzie mogła.

## Po aborcji w zagranicznej klinice { id="po-aborcji" }

Tego samego dnia wychodzisz z kliniki i możesz wrócić do Polski, jednak **po narkozie nie powinnaś przez 24 godziny prowadzić samochodu lub poruszać się sama komunikacją zbiorową.**