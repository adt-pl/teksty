---
title: Jak zrobić aborcję - instrukcja w języku Ukraińskim

template: page.html
tmplOption: extra-head
h1: Фармакологічний аборт – інструкція українською мовою
tldr: >-
    Активістки «Абортної команди мрій» хочуть підтримати біженок з небажаною вагітністю. Що потрібно знати про фармакологічний аборт у Польщі?
postImage: yes
postImagePath: /assets/images/ilu/ukraine-abo.jpg
postImageAlt: Фармакологічний аборт
---

1. Аборт у Польщі на жаль є недоступний у державній службі охорони здоров’я, але самостійне переривання вагітності не карається законом.
2. Фармакологічний аборт і допомога від організації «Аборт без кордонів» [+48 22 29 22 597](tel:+48222922597)
3. Перевіреним і надійним джерелом таблеток для переривання вагітності в Польщі є: **Жінки допомагають жінкам** [womenhelp.org](https://womenhelp.org).

Щоб замовити ліки з вищезгаданих веб-сайтів, просто перейдіть на їхні сторінки та пройдіть консультацію. Доступ до послуг є безкоштовний, платити посередникам не потрібно. Час очікування на таблетки від Women Help Women складає від кількох до кільканадцяти днів.

!!! warning "В Інтернеті є сайти, які пропонують таблетки для переривання вагітності на завтра – ми не радимо ними користуватися через ризик підробки або відсутності ліків."

Остерігайтеся реклами абортів за біткоіни – це шахрайство.

## Чому краще замовляти препарати для переривання вагітності на феміністичних зарубіжних сайтах і чекати кілька днів на доставку?

* Спочатку Ви маєте пройти медичну консультацію, завдяки чому лікар_ка знатиме, на що варто звернути увагу. 
* Незважаючи на пандемію, посилка обов’язково до вас прийде, зазвичай це займає близько 7 днів, іноді до 14. 
* Рекомендована сума пожертви для організації становить 75 євро, але якщо у вас немає таких коштів, ви можете попросити зменшення або повне скасування суми (більшість абортних ініціатив має програми безплатної абортної допомоги для біженок з України).
* Ліки не повинні коштувати більше, ніж еквівалент 120 євро (480 злотих), якщо вони коштують дорожче, велика ймовірність того, що хтось хоче на вас заробити або вас обдурити.
* Назва RU 486 більше не використовується, якщо хтось спробує продати вам таблетки з такою назвою, велика ймовірність того, що вони хочуть вас обдурити.
* Якщо ви приймете рішення замовити ліки через інші організації, ніж **Жінки допомагають жінкам**, будьте обережні.
	* Попросіть людину, яка продає таблетки, надіслати вам фотографію ліків, бажано із зображенням сьогоднішньої газети або чогось із сьогоднішньою датою. 
	* Замовляйте посилку таким чином, щоб ви могли відкрити її у присутності кур’єра та перевірити вміст.

## Особа, яка купує ліки на власні потреби, не підлягає притягненню до відповідальності

* Продаж ліків за межами аптеки карається, але відповідальність лежить на особі, яка їх продає.
* Особа, яка перериває власну вагітність до 22-го тижня, не несе кримінальної відповідальності.

!!! info "Якщо у вас виникли сумніви щодо надійності того чи іншого джерела ліків, зв’яжіться з нами"

	ADT: [abort@adt.pl](mailto:abort@adt.pl)
	Aborcja Bez Granic: [+48 22 29 22 597](tel:+48222922597)

## Як використовувати медикаменти

### Перед застосуванням

1. Складіть план. Дослідження показують, що важливо мати когось поряд з Вами під час процедури та у випадку медичних ускладнень, хоча ускладнення дуже малоймовірні.
2. Ви можете прийняти ібупрофен від болю та ліки від нудоти, якщо вас нудило останнім часом, щоб уникнути рвоти під час прийому таблеток.
3. Приймати медикаменти рекомендується на ранній стадії вагітності. Дана інструкція є актуальна до 12 тижня вагітності. Якщо ви вагітні вже більше 12 тижнів, напишіть нам.
4. Лікарський засіб можна стосувати незалежно від прийому їжі. Не вживати з алкоголем. Зберігати в недоступному для дітей місці.
5. В день застосування мізопростолу (друга таблетка, яка викликає спазми та кровотечу) слід бути у зручному місці поряд з ванною.

Більше додаткової інформації та опис процедури за посиланням [consult.womenhelp.org/en/](https://consult.womenhelp.org/en/page/378/in-collection/377/medical-abortion).

### Не використовуйте цей лікарський засіб, якщо

* Хтось змушує Вас зробити аборт
* Ви вагітні більше 12 тижнів
* У вас алергія на міфепристон або мізопростол
* У вас є ВМС (внутрішньоматкова спіраль) – перед прийомом ліків її потрібно вийняти
* У вас є які-небудь з наступних захворювань: хронічна надниркова недостатність, геморагічні порушення, порушення згортання крові, порфірія
* У вас позаматкова вагітність
* У вас немає можливості потрапити до лікарні або до лікаря протягом двох годин

Рекомендується попросити когось, кому ви довіряєте, залишитись з вами під час прийому медикаментів.

### Спосіб застосування

Ви отримали 1 таблетку міфепристону і 8 таблеток мізопростолу. Використайте тільки одну таблетку міфепристону і 4 таблетки мізопростолу.

1. Проковтніть 1 таблетку міфепристону і через 24 години розмістіть 4 таблетки мізопростолу за щокою між ясною та нижніми зубами, по кожній стороні. за цим посиланням можна побачити, як це зробити [womenhelp.org/en/](https://womenhelp.org/en/page/647/whw-safeabortion-pills-mifepristone-misoprostol-instructions). 
2. Уникайте прийому їжі та рідини протягом 30 хвилин, щоб випадково не проковтнути таблетки.

!!! info "Через 24 години, якщо кровотеча не розпочалась або була менша ніж під час менструації"

	рекомендується використати додаткові 4 таблетки мізопростолу, так само тримаючи їх за щоками протягом 30 хвилин. 
	
	Повідомте нам, якщо це трапилось і ми допоможемо Вам оцінити ситуацію та вирішити чи потрібно використати додаткові таблетки.

### Чого очікувати

* Зазвичай міфепристон (перша таблетка) не викликає помітних побічних ефектів. Деякі люди повідомляють про нудоту, запаморочення чи легку кровотечу.
* Побічні дії мізопростолу включають легкий жар, озноб, нудоту і пронос. Це нормально і зазвичай минає протягом години після прийому мізопростолу.

!!! info "Мізoпростол викликає спазми та кровотечу, тому що матка скорочується і витісняє зародок."

	Спазми зазвичай починаються через 1-5 годин після прийому мізопростолу, але можуть також початись раніше чи пізніше. Кровотеча зазвичай більша, ніж під час менструації і часто супроводжується створенням згустків. Найбільш значна кровотеча відбувається через 2-5 годин після прийому мізопростолу, і в більшості випадків зменшується протягом 24 годин. Згустки крові можуть виходити після декількох днів чи навіть тижнів. Це нормально та не є ознакою небезпеки, якщо немає інших ускладнень.

!!! warning "Ібупрофен – найбільш ефективне знеболювальне при спазмах." 

	Інші знеболювальні засоби, такі як напроксен, парацетамол та диклофенак, у цьому випадку менш ефективні. Радимо дотримуватися максимального дозування на інструкції знеболювального засобу. 
	
* Також рекомендується прикласти грілку на живіт або прийняти теплий душ для полегшення болю. 
* Після аборту важливо використовувати саме прокладки, а не тампони, щоби запобігти інфекції та спостерігати за кровотечою.

## Ознаки ускладнень

Ускладнення після медикаментозного аборту проявляються рідко, але якщо у вас з’явились деякі з наступних симптомів, слід як найшвидше звернутися за медичною допомогою.

1. Крововилив (дуже рідко) – кровотеча, при якій наповнюється більше 2 звичайних прокладок протягом щонайменше 2 годин підряд. Цю кровотечу можна порівняти до течії з відкритого крану без напору. Якщо у вас така кровотеча, слід негайно дістатись лікарні. В лікарні вам можуть зробити хірургічне опорожнення матки або переливання крові.
2. Неповний аборт (менше 2% жінок): сильна та постійна кровотеча – не крововилив, але кровотеча протягом тривалого часу і/або постійна біль протягом декількох днів. Лікування зазвичай полягає на опорожненні матки хірургічним методом або ліками, такими як мізопростол.
3. Інфекція (менше 0,8% жінок): якщо ембріональна тканина застрягає в матці чи шийці матки, це може викликати інфекцію через декілька днів чи тижнів після аборту. Лікування полягає на прийомі антибіотиків та можливому хірургічному втручанні. Інші симптоми інфекції:
	* температура 39 С в даний момент або температура 38 С, що утримується більше 24 годин
	* сильний чи постійний біль, який не минає протягом декількох днів після аборту, або ж біль внизу живота
	* аномальні виділення з піхви незвичного кольору або з неприємним запахом
	* ==Якщо у вас з’явилися будь-які з цих симптомів, слід як найшвидше звернутися до лікаря.==
	
Якщо у вас немає лікаря, якому ви довіряєте, ви можете сказати, що не знаєте чому у вас почалась ця кровотеча або сказати, що у вас природний викидень.

Симптоми фармакологічного аборту і природного викидня ідентичні і не існує аналізів, які можуть підтвердити присутність медикаментів в крові чи сечі.

## Як дізнатися, чи аборт був успішним

Під час медикаментозного аборту кровотеча має бути більшою, ніж під час менструації, з можливими згустками крові. Після 6 тижня вагітності зростає можливість побачити навколоплідний мішок чи ембріон під час кровотечі. Якщо аборт минув успішно, такі симптоми вагітності як нудота та втома незабаром зникнуть. Важливо підтвердити, що аборт пройшов успішно навіть якщо здається, що вагітність закінчилася.

### Щоб підтвердити, чи аборт був успішним, можна

* Пройти УЗД щонайменше через 10 днів після медикаментозного аборту. Якщо УЗД виявить, що ви більше не вагітні, але в матці є залишки плоду і у вас немає симптомів ускладнень (див. № 4 вище), вам НЕ потрібне хірургічне втручання (D і C, кюретаж, вишкрібання). Тобто, до лікаря звертатися не потрібно. Організм зазвичай виводить тканини природним шляхом протягом кількох тижнів або під час наступної менструації.
* Зробити домашній тест на вагітність через 3-4 тижні після аборту. Зважайте, що тест на вагітність може бути позитивним і через 3 тижні після прийому ліків, тому що гормони вагітності все ще перебувають у крові. Якщо через 3 тижні тест виявився позитивним, його можна повторити через кілька днів або зробити УЗД.
* Зробити два кількісних аналізи крові на вагітність з різницею в кілька днів. Ці аналізи дають числові результати й допоможуть побачити, що кількість гормону вагітності в крові зростає (вагітність) або падає (вагітність закінчилася). Якщо вагітність досі триває, залежно від її терміну можна використовувати таблетки. По можливості рекомендується провести УЗД, щоб виключити можливість позаматкової вагітності. Будь ласка, зверніться до нас, якщо результати аборту неясні або якщо вагітність продовжується.

### Після аборту

Після медикаментозного аборту кровотеча у середньому продовжується протягом 9-14 днів. У деяких жінок кровотеча або виділення згустків продовжується до 4 тижнів. Після перших кількох днів інтенсивної кровотечі може бути: Невелика кровотеча або її відсутність.

* Кровотеча може то зупинятися, то починатися.
* Кровотеча, що більш схожа на менструацію, протягом декількох тижнів.Якщо в будь-який час починається сильна кровотеча або з’являються ознаки ускладнень, необхідно терміново звернутися до лікаря!

!!! info "У деяких випадках після аборту груди можуть почати виробляти молоко."
	
	З часом це мине. Необхідно слідкувати, щоб припадково не стимулювати лактацію шляхом зціджування молока. Можна зняти подразнення за допомогою прохолодних серветок на грудях. 
	
Менструація має повернутися через 4-6 тижнів після аборту.

Вже за кілька днів після аборту можна розпочинати статеве життя, звичайно, якщо ви почуваєтеся комфортно. Зверніть увагу, завагітніти можна відразу ж, навіть якщо у вас все ще йде кров після аборту, та перед відновленням менструації після аборту. Саме тому важливо відразу використовувати контрацептиви, якщо ви не хочете завагітніти.

## Контрацепція

Перш ніж у вас знову почнеться менструація може минути кілька тижнів, проте, ваша фертильність одразу ж приходить у норму. Якщо ви не хочете завагітніти зразу після аборту, дуже важливо відразу почати користуватися протизаплідними засобами.

Протизаплідні таблетки, які починають приймати того ж дня, коли був зроблений аборт, або через 5 днів після нього, забезпечують негайний захист.

Якщо приймання таблеток розпочато більш ніж через 5 днів після аборту, важливо також використовувати презервативи протягом першого тижня приймання таблеток.

Дізнайтеся детальніше про варіанти протизаплідних засобів на сайті [consult.womenhelp.org/en/](https://consult.womenhelp.org/en/page/447/in-collection/377/contraceptives).