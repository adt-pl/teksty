---
social:
  cards_layout: story
wiek: 31
autorka: Aga 
title: Gorzej się czułam po kanałowym leczeniu zęba
description: Instynkt się nie włączył. Było minęło. Mam dzieci, mam plany co do nich, chce je zabrać na super wakacje, pokazywać świat.

date: 2021-04-24
---

# Gorzej się czułam po kanałowym leczeniu zęba { id="aga-gorzej-sie-czulam-po-kanalowym-leczeniu-zeba" }

!!! quote annotate "Aga, lat: 31"
    **Czy mam wyrzuty?  Nie**

    > Czy mając 30+, dzieci, męża, stabilną sytuację materialną można trząść się i rozpłakać nad „pozytywnym” testem ciążowym? Można.
    > 
    > <!-- more -->
    > 
    > Ja trzęsłam się i płakałam równy tydzień temu, gdy zaalarmowana zbyt długim opóźnieniem miesiączki i mdłościami zrobiłam test. Od razu siadłam do komputera i zaczęłam szukać pomocy.
    > 
    > Wyjazd za granicę w dobie Covidu? - dobry żart, tabletki z podejrzanej strony „anonse”- nie dziękuję. W litanii identycznie brzmiących ogłoszeń „przywracanie miesiączki, ginekologia po stosunku” znalazłam kilka numerów. 
    > 
    > Od razu wysłałam smsa czy aktualne. Jeden odezwał się, że tak. Zadzwoniłam. Rozmówca przedstawił się jako „pośrednik” między zainteresowaną, a lekarzem [ADT poleca jedynie sprawdzone grupy takie jak Aborcja Bez Granic oraz [WHW](https://womenhelp.org) (1) które jest pewnym źródłem tabletek poronnych]. Umówił mnie na wizytę za kilka dni w… ku mojemu zaskoczeniu, bardzo porządnej przychodni, mającą doskonałe opinie co do jakości usług. 
    > 
    > Ucieszyłam się, że nie trafiłam do gabinetu w garażu, ale normalnego. Po dwóch dniach od pierwszej kontrolnej wizyty miałam zabieg. Profesjonalny w każdym calu, z poradami, z kontrolą. Zapłaciłam kilka tysięcy. Na szczęście stać mnie było. 
    > 
    > Czy mam wyrzuty? Nie. Nie czuje nic. Instynkt się nie włączył. Było minęło. Mam dzieci, mam plany co do nich, chce je zabrać na super wakacje, pokazywać świat. Poród i połóg doświadczyłam i już wystarczy. Na wszelki wypadek rozważałam jeszcze tabletki za pośrednictwem WHW ale udało się z zabiegiem. Szczerze, gorzej się czułam po kanałowym leczeniu zęba. Może to brzmi strasznie, takie porównanie, ale jestem w szoku że tak szybko mi się udało.
    > 
    > Życzę żeby i inne kobiety mogły tak szybko i skutecznie uzyskać pomoc.
    
1.  [**womenhelp.org**](https://womenhelp.org) jest rekomendowanym przez ADT bezpiecznym i sprawdzonym źródłem leków poronnych