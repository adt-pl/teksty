---
social:
  cards_layout: story

autorka: Agnieszka 
title: Czułam się, jakby ktoś zabrał mi mnie
description: W piątek wzięłam pierwszą tabletkę. W sobotę następne. Czekałam aż się zacznie. W międzyczasie zaczęły się marsze \#anijednejwiecej. Czułam się jakby moja aborcja była w tym momencie niemal symboliczna.

date: 2021-09-21
---

# Czułam się, jakby ktoś zabrał mi mnie { id="agnieszka-czulam-sie-jakby-ktos-zabral-mi-mnie" }

!!! quote "Agnieszka"
    **Poczułam się, jakbym obudziła się z jakiegoś koszmaru**
    
    > Okres spóźniał mi się dwa dni – zdarzało się to często, ale tego dnia po prostu poszłam do apteki, kupiłam test – od razu pozytywny. Wiedziałam, że nie chcę być w ciąży, bo zaszłam w nią z już byłym wtedy partnerem. 
    > 
    > <!-- more -->
    > 
    > Mimo paniki i rozpaczy (ryczałam jak głupia, nie mogłam się uspokoić) weszłam na pierwszą stronę o której pamiętałam – Women on Web i wypełniłam formularz. Decyzja była podjęta przeze mnie w momencie zobaczenia tych dwóch kresek, a nawet wcześniej – miałam i mam nadal dużą świadomość tego, że nie jestem ani psychicznie ani materialnie gotowa na dziecko. 
    > 
    > Zadzwoniłam do ex, poinformowałam go o tym, co w sumie nas spotkało. Zrozumiał, wsparł mnie, przeprosił, że go przy mnie nie ma.
    > 
    > Później przelew, stres, sprawdzanie maila kilka razy dziennie. Paczka szła ponad 10 dni, bałam się, że zaginęła. Niby dopiero 5-6 tydzień, miałam dużo czasu ale i tak zjadał mnie stres. Mało osób wiedziało o mojej sytuacji, czułam się coraz gorzej psychicznie. Przestałam wychodzić do ludzi, czułam się, jakby ktoś zabrał mi „mnie”. Dużo czytałam po forach i stronach, szukałam opinii i historii innych osób. Dziewuchy, Aborcyjny Dream Team – te strony stały się dla mnie niczym poranna kawa, codziennie wchodziłam, czytałam, uspokajałam się na nowo.
    > 
    > Gdy otrzymałam tabletki popłakałam się kolejny raz – tym razem ze szczęścia. Wzięłam wolne w pracy, przygotowałam wszystko tak, żeby czuć się bezpiecznie. Miałam obok przyjaciela, byliśmy u niego, w razie czego 5 minut do szpitala. W piątek wzięłam pierwszą tabletkę. W sobotę następne. Czekałam aż się zacznie. W międzyczasie zaczęły się marsze #anijednejwiecej. 
    > 
    > Czułam się jakby moja aborcja była w tym momencie niemal symboliczna. Było ciężko, przez chwilę myślałam, że rozerwie mnie od środka z bólu… I nagle pyk. Pierwszy skrzep, pierwsza krew. I poczułam się, jakbym obudziła się z jakiegoś koszmaru. Ból zelżał, ten psychiczny też. Odzyskałam siebie. Każdy skurcz, każdą krew przyjmuje z ulgą. Bo dokonałam wyboru, który powinna mieć każda z nas, wyboru dotyczącego własnego ciała.
    > 
    > Nie żałuję swojej decyzji. Jest mi tylko przykro, że w naszym kraju ta decyzja musi być podejmowana po cichu, za plecami lekarzy, rządu i jak w moim przypadku – rodziny. Że nie mamy wsparcia, nie jesteśmy rzetelnie edukowani. Decydowanie o własnym ciele i własnej, jakby nie patrzeć, przyszłości powinno być prawem, nie przywilejem.
    
