---
social:
  cards_layout: story

autorka: Agnieszka 
title: Moja córka ma we mnie wsparcie, ja jej zawsze pomogę
description: Jestem mamą trójki dzieci które są już duże, najstarsze jest prawie dorosłe, a najmłodsze ma 11 lat.

date: 2021-04-13

---

# Moja córka ma we mnie wsparcie, ja jej zawsze pomogę { id="agnieszka-nikt-nie-moze-za-nas-decydowac" }

!!! quote "Agnieszka"
    **Nikt za nas nie może decydować**

    > Długo zastanawiałam się czy opisać moją sytuację. Jestem mamą trójki dzieci które są już duże, najstarsze jest prawie dorosłe, a najmłodsze ma 11 lat. 
    > 
    > <!-- more -->
    > 
    > Miałam bardzo obfite miesiączki i bardzo długie. W między czasie wykryto u mnie początki nowotworu. Wszystko było już super, od 5 lat stosuję antykoncepcję hormonalną. Rok 2020 był dla nas ogromnym stresem, moja rodzina przechodziła piekło na ziemi. Ostatnią miesiączkę miałam 24 grudnia. W styczniu niestety się nie pojawiła ale intuicja podpowiadała mi że może jestem w ciąży. Ale no przecież biorę regularnie tabletki. No nic, pod koniec lutego zrobiłam test - pozytywny.
    > 
    > Oboje z mężem stwierdziliśmy że nie jest to najodpowiedniejsza pora. Raz - brałam cały czas tabletki, dwa - chcemy się w tym roku rozbudować. Podjęłam decyzję że przerywam ciążę. Mi pomogła moja pani doktor rodzinna, przepisała mi tabletki które legalnie można kupić w aptece. 
    > 
    > W tym czasie mąż pojechał za granicę, zostałam z dziećmi w domu. Zażyłam tylko 8 tabletek. Po pierwszej dawce nic się nie działo. Po czterech godzinach, następne po pół godzinie wystąpiło krwawienie i bóle takie jak przy miesiączce. Po jakiejś 1.5 godzinie poczułam takie jakby skurcze i poleciały wody płodowe. A potem wszystko wyleciało widziałam wszystko, płód, łożysko. I masa krwi w ciągu 2 godziny zużyłam 14 podpasek. Było bardzo źle miałam już jechać do szpitala ale w domu mam Cyklonaminę. Zatrzymała krwotok. Trzy tygodnie trwało aby wszystko się uspokoiło. 
    > 
    > Zapytacie czy żałuję - nie, nie żałuję, to tylko jest mój wybór. Nikt za nas nie może decydować, nie mąż, ksiądz, polityk, rodzina Tylko my kobiety. Czy zrobiła bym to jeszcze raz: tak. 
    > 
    > I moja córka ma we mnie wsparcie, ja jej zawsze pomogę.
    
