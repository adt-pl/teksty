---
social:
  cards_layout: story

autorka: Angelika 
title: Aborcja po ludzku w Finlandii
description: Od znajomej dowiedziałam się, że mogę tak po prostu zadzwonić do przychodni w sprawie ewentualnej aborcji. Najpierw zrobiono mi tam test, a gdy zadzwoniłam następnego dnia, recepcjonistka poinformowała mnie o pozytywnym wyniku i od razu zapytała, co chciałabym zrobić – urodzić czy przerwać ciążę.

date: 2021-09-09
---

# Aborcja po ludzku w Finlandii { id="angelika-aborcja-po-ludzku-w-finlandii" }

!!! quote "Angelika"
    **Wzięłam pierwszą dawkę tabletek jeszcze podczas wizyty w gabinecie**

    > Wyjechałam kilka lat temu do pracy za granicę i tutaj poznałam mojego chłopaka. Stosowaliśmy zabezpieczenie, ale mniej więcej po roku spóźniała mi się miesiączka. Zrobiłam test i okazało się, że jestem w niechcianej ciąży.
    > 
    > <!-- more -->
    > 
    > Od znajomej dowiedziałam się, że mogę tak po prostu zadzwonić do przychodni w sprawie ewentualnej aborcji. Najpierw zrobiono mi tam test, a gdy zadzwoniłam następnego dnia, recepcjonistka poinformowała mnie o pozytywnym wyniku i od razu zapytała, co chciałabym zrobić – urodzić czy przerwać ciążę. Bez namysłu wybrałam to drugie rozwiązanie. Kolejnego dnia miałam umówioną wizytę u lekarza pierwszego kontaktu, żeby potwierdzić moją decyzje i by dostać skierowanie do ginekologa. Za dwa dni byłam w gabinecie ginekologa, gdzie zrobiono mi badania – okazało się, że to początek (5-6 tydzień), najlepszym rozwiązaniem była aborcja farmakologiczna.
    > 
    > Wzięłam pierwszą dawkę tabletek jeszcze podczas wizyty w gabinecie, a drugą dostałam na później do zażycia w domu. Nie było to nic strasznego – taki mocniejszy okres. Następnego dnia po aborcji czułam się na siłach, by wrócić do pracy.
    > 
    > To był dobry wybór!
    
