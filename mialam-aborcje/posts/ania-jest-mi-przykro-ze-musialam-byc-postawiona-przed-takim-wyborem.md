---
social:
  cards_layout: story
wiek: 26
autorka: Ania 
title: Jest mi przykro, że musiałam być postawiona przed takim wyborem
description: Na szczęście mam mega wsparcie w mężu, który był ze mną podczas aborcji w klinice i bardzo mi pomagał. Nawet teściowa mnie wspiera, została z dziećmi na ten czas, absolutnie nie dała mi poczucia odrzucenia za co też jestem jej wdzięczna.

date: 2022-11-22
---

# Jest mi przykro, że musiałam być postawiona przed takim wyborem { id="ania-jest-mi-przykro-ze-musialam-byc-postawiona-przed-takim-wyborem" }

!!! quote "Ania, lat: 26"
    **Nie poddawajcie się!**

    > Cześć. Chciałam opowiedzieć o swojej aborcji. W sumie to jest dla mnie forma terapii, ponieważ psychicznie dla mnie to było bardzo ciężkie.
    > 
    > <!-- more -->
    > 
    > Zacznę od tego, że na początku listopada dowiedziałam się, że jestem w 4 ciąży. Mam już dwójkę synów, 3 ciążę poroniłam, a 4 się utrzymała do 8 tygodnia. Mam to szczęście, że mieszkam w Niemczech i Ciocia Basia, której jestem niesamowicie wdzięczna, pokierowała mnie gdzie, co i jak.
    > 
    > Nie chcieliśmy z mężem więcej dzieci, przynajmniej na razie. Od wielu lat choruje na depresję, nie dałabym rady jeszcze z jednym dzieckiem. Nie żałuję mojej decyzji co nie zmienia faktu, że jest mi z nią bardzo ciężko. Na szczęście mam mega wsparcie w mężu, który był ze mną podczas aborcji w klinice i bardzo mi pomagał. Nawet teściowa mnie wspiera, została z dziećmi na ten czas, absolutnie nie dała mi poczucia odrzucenia za co też jestem jej wdzięczna.
    > 
    > Tak na prawdę nie wiem co ze sobą teraz zrobić. Jest po wszystkim, mogę wrócić do swoich zajęć, pasji i zająć się odpowiednio moimi dziećmi tak jak na to zasługują. A zamiast tego chodzę cały dzień płacząc, myśląc o tym. Absolutnie nie żałuję decyzji, żeby mnie nikt źle nie zrozumiał. Jest mi po prostu mega przykro, że musiałam kiedykolwiek być postawiona przed takim wyborem.
    > 
    > Niestety w Polsce bym nawet tego wyboru nie miała. Jednak przeżyłam to, dałam radę. Z resztą też sobie poradzę. Teraz widzę jaka jestem silna. Wszystkie jesteśmy.
    
