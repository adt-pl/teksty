---
social:
  cards_layout: story

autorka: Ania 
title: Zadzwoniłam do partnera powiedzieć że poroniłam
description: Zaczęłam czytać o tabletkach poronnych i postanowiłam że to zamówię. Z obawy przed złym samopoczuciem powiedziałam partnerowi o ciąży, ale nie o moich planach. Jedyną osobą która wiedziała był mój przyjaciel, tabletki zamówiłam na jego adres. Przyszły po tygodniu.

date: 2021-05-19
---

# Zadzwoniłam do partnera powiedzieć że poroniłam { id="ania-zadzwonilam-do-partnera-powiedziec-ze-poronilam" }

!!! quote "Ania"
    **Wszystko poszło gładko**

    > Jestem w długoletnim związku, jednak już od dłuższego czasu czuje ze coś się psuje, nie czuje tego co kiedyś. Jest to toksyczny związek i coraz częściej myśle o rozstaniu. Gdy dowiedziałam się ze jestem w ciąży poczułam strach, lęk i przerażenie, mimo że od zawsze chciałam młodo urodzić dziecko. Jednak perspektywa tego, ze będę już na zawsze związana z partnerem mnie przerażała. 
    > 
    > <!-- more -->
    > 
    > Zaczęłam czytać o tabletkach poronnych i postanowiłam że to zamówię. Z obawy przed złym samopoczuciem powiedziałam partnerowi o ciąży, ale nie o moich planach. Jedyną osobą która wiedziała był mój przyjaciel, tabletki zamówiłam na jego adres. Przyszły po tygodniu. 
    > 
    > W weekend byłam sama w domu, zaplanowałam że wtedy to zrobię. W sobotę koło 10:00 wzięłam tabletkę. Włączyłam sobie serial, zrobiłam ulubione jedzenie. Nic mi nie było, czułam się normalnie. W niedziele rano o tej samej godzinie włożyłam 4 tabletki między policzki a dziąsła. Bardzo bałam się, że będą niedobre, że będę miała problem, żeby je połknąć i bałam się że zwymiotuje. Jednak nie miały one żadnego smaku, bez problemu 30 min trzymałam je w buzi a później połknęłam. Zajęłam się oglądaniem serialu. 
    > 
    > Po niecałych dwóch godzinach poczułam delikatne skurcze w podbrzuszu – jak przy miesiączce. Wstałam do łazienki, jeden mocniejszy skurcz i pierwszy duży skrzep ze mnie wypłynął. Zaczęłam krwawić jak przy bardzo obfitej miesiączce. Pierwsze około pół godziny przesiedziałam na toalecie – wolałam tak, niż leżeć z podpaską w łóżku. 
    > 
    > W międzyczasie zadzwoniłam do partnera powiedzieć że poroniłam. Miałam jeszcze kilka mocniejszych skurczy, jednak nie są one nie do wytrzymania. Oprócz nich ból jak przy okresie. Dobrze jest przed wzięciem 4 tabletek wziąć jakaś mocna tabletkę przeciwbólowa (ja wzięłam ibuprom ultramax). Kiedy wrócił partner nalegał żebyśmy pojechali do lekarza – z jednej strony bałam się, a z drugiej chciałam wiedzieć że wszystko poszło dobrze. Pojechaliśmy do szpitala, lekarz przy badaniu USG stwierdził poronienie całkowite.
    > 
    > Podsumowując mój strach był milion razy większy od rzeczywistego bólu. Ważne jest zajęcie myśli, dobre jedzonko i towarzystwo, oczywiście jeśli to możliwe. Wszystko poszło gładko. Jutro mija tydzień, ja jestem już po kontroli lekarza i wszystko jest w porządku. Jeszcze krwawię ale już delikatnie – jak na końcówce okresu. Najbardziej uciążliwe dla mnie w tym całym zabiegu jest zakaz noszenia tamponów :)
    > 
    > Nie bójcie się – nie jesteście same!
    
