---
social:
  cards_layout: story
wiek: 38
autorka: Anna M
title: Lekarz przekonywał, że poczuję "instynkt macierzyński" 
description: Zapytałam czy adoptuje moje dziecko skoro tak mu zależy żebym urodziła. Nie odpowiedział... Już nie jest moim lekarzem.
date: 2023-12-21
---

# Zapytałam go czy adoptuje moje dziecko...

!!! quote "Anna M, lat: 38"
    **Dziewczyny, osoby, zawsze róbcie to co czujecie, że jest dla Was dobre. Nikt nie ma prawa zmuszać Was do trwania w stanie, który zagraża waszemu zdrowiu lub życiu, którego nie chcecie, przez który cierpicie. Nie musicie się poświęcać. Zabieg aborcji jest bezpieczny, trwa krótko i jeśli jest się pewną swojej decyzji, to się go nie żałuje i ma się udane życie na swoich zasadach. Pamiętajcie by nie wchodzić w związki z osobami, które nie będą Was wspierać, które, gdy będziecie w niechciane ciąży będą Was zmuszać do kontynuowania ciąży szantażując, że odejdą. Wspierający parter to skarb. Wiem z własnego doświadczenia.**

    > Przerwałam swoją ciążę na początku 2010 roku.
    > 
    > <!-- more -->
    >
    >  Była to ciąża niechciana, bo nigdy nie planowałam zostać matką, ale też nigdy nie chciałam przechodzić procesu ciąży, nie chciałam by rósł mi brzuch, bym przechodziła wszelkie niedogodności związane z tym stanem, nie wyobrażałam sobie również porodu, tego, że będę znosić ból i ewentualne komplikacje zdrowotne w imię czegoś czego nie chcę.
    >
    > Wyjechałam do innego kraju, bo przecież w Polsce to była abstrakcja, że można przerwać ot tak swoją ciążę bez stosu zaświadczeń medycznych, a zaufany lekarz przekonywał mnie, że poczuję *"instynkt macierzyński"* gdy urodzę, a on mi nawet zrobi CC to *"nic mnie nie będzie boleć i dam radę"*. 
    >
    > Zapytałam czy adoptuje moje dziecko, skoro tak mu zależy żebym urodziła, nie odpowiedział... Już nie jest moim lekarzem. 
    > 
    > Zabieg przeprowadzono w klinice, w której nikt mnie nie oceniał, dla osób tam pracujących to było jasne żeby uszanować moją decyzję, otoczyli mnie bardzo profesjonalnym podejściem.
    >
    > Pieniądze na zabieg miałam w części swoje, a w części partnera, ponieważ on uszanował moją decyzję, nie naciskał na zmianę zdania, pojechał do kliniki ze mną i był przy mnie, jest do tej pory, to doświadczenie nas do siebie zbliżo, uświadomiło, że obydwoje nie chcemy mieć dzieci i, że jesteśmy dla siebie wzajemnie wsparciem. 
    >
    > Sam zabieg przebiegł szybko, sprawnie i bez komplikacji. Czułam się dobrze, czułam ulgę, że nie zostanę matką, że nie będę "chodzić w ciąży".
    >
    > Nie żałuję swojej decyzji, gdybym znowu "zaliczyła wpadkę", to myślę, że zrobiłabym to samo, terminowała swoją ciążę. 