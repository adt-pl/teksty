---
social:
  cards_layout: story
wiek: 33
autorka: Doris 
title: W klinice w Czechach nie byłam królikiem doświadczalnym.
description: Poszłam do swojej ginekolożki. Płakałam, mówię że nie chce, żeby mi pomogła. Na co ona powiedziała że "jej przykro" i cyknęłam fotkę mojego usg żeby pokazać kolegom ciążę z prawidłowo założoną wkładką.

date: 2022-08-05
---

# W klinice w Czechach nie byłam królikiem doświadczalnym.

!!! quote "Doris, lat: 33"
    **"Żeby się nie zabezpieczyć w XXI wieku!?"**

    > Dwójka dzieci. Jedno dorastające, drugie zaczyna chodzić do szkoły. Czuję że odżyłam. Praca, czas dla siebie, dla dzieci, dla męża. W związku nam się układało. Postanowiliśmy że dwójka wystarczy. Antykoncepcja - wkładka domaciczna. Przecież to pewne, bezpieczne, wygodne.
    > 
    > <!-- more -->
    > 
    > Kontrola wkładki u lekarza w styczniu, wszystko pięknie ładnie, wkładka będzie siedzieć wg planu jeszcze 2 lata… W marcu spałam jak szalona. Wszędzie. Zasypiałam w pracy, w domu podczas czytania książki. Ból brzucha. Ból spojenia. Przecież to na pewno nie ciąża! Przecież jestem świadoma. PRZECIEŻ SIĘ ZABEZPIECZYŁAM.
    > 
    > Test i mocne dwie kreski. I co teraz?
    > 
    > Dzwonie na rejestrację do mojej gin. Rejestratorka słysząc co mówię odpowiada *"trzeba jak najszybciej wyjąć wkładkę"*. **Nawet się ucieszyłam, myśląc że wraz z wkładką skończy się ciąża. Przyszłam na wizytę. Pani doktor mówi że nie może wyjąć wkładki, bo to wiąże się z ryzykiem poronienia. Że rejestratorka się pomyliła.** *"Jest Pani bardzo płodna. Zapraszam za tydzień, założymy kartę ciąży a potem, po porodzie pomyślimy o innej antykoncepcji"*. Dodaje też, ze ciąża z wkładką jest z urzędu ciążą o zwiększonym ryzyku. **Że co??? Ale przecież ja nie chce! Nie po to się zabezpieczałam!**
    > 
    > Poszłam do innej gin. Płakałam, mówię że nie chce, żeby mi pomogła. Na co ona powiedziała że *"jej przykro"* i cyknęłam fotkę mojego usg żeby pokazać kolegom ciążę z prawidłowo założoną wkładką.
    > 
    > **Dwa tygodnie później byłam już po aborcji. W klinice w Czechach nie byłam królikiem doświadczalnym.** Nie byłam ciekawym rzadko spotykanym zjawiskiem. Zabieg przeprowadzał lekarz - Polak. Razem ze mną w klinice było około 6 Polek.Uczucie ulgi… uczucie, że mam swój głos. Że mogę decydować. **Przecież mam 33 lata, nie mieściło mi się w głowie, że mogę przez swojego lekarza zostać potraktowana jak ktoś ubezwłasnowolniony. Przecież jestem dojrzałą kobietą, wychowuje dzieci, jestem po 30tce!** To było twarde, rozczarowujące doświadczenie.
    > 
    > Minęło 1,5 roku. Niedawno siostra poprosiła mnie, bym zajęła się jej dziećmi, bo musi gdzieś pojechać z mężem na cały dzień. **Wiedziałam od razu gdzie jedzie. Wsparłam ją, opowiedziałam jej że mnie spotkało to samo. I widziałam ulgę w jej oczach.**
    > 
    > Mój mąż poddał się zabiegowi wazektomii. Legalnie, w Polsce w naszej mieścinie. **Chciałabym też trwale się zabezpieczyć.** Ale przecież nie mogę. Muszę jechać za granicę….
    
