---
social:
  cards_layout: story

autorka: Eliza 
title: Myślę, czuję, decyduję
description: Okres mi się spóźniał, był też to czas sesji, więc pomyślałam, że może być to spowodowane stresem. No cóż, myliłam się. Po kilku dniach, ja i mój partner, zaczęliśmy się martwić, więc kupiliśmy test ciążowy. Gdy nadeszła ta chwila, kiedy miałam go wykonać trzęsły mi się ręce...

date: 2021-03-30
---

# Myślę, czuję, decyduję

!!! quote annotate "Eliza"
    **Od razu poczułam, że żyję**

    > Jakiś temu zauważyłam, że spóźnia mi się miesiączka. Na początku się w ogóle nie zaniepokoiłam, ponieważ zdarzało się, że okres mi się spóźniał, był też to czas sesji, więc pomyślałam, że może być to spowodowane stresem. No cóż, myliłam się.
    > 
    > <!-- more -->
    > 
    > Po kilku dniach, ja i mój partner, zaczęliśmy się martwić, więc kupiliśmy test ciążowy. Gdy nadeszła ta chwila, kiedy miałam go wykonać trzęsły mi się ręce, przestałam myśleć racjonalnie, chciałam w nieskończoność przekładać wykonanie testu. Jednak mus to mus. Zobaczyłam dwie kreski. Totalny chill, nie wiem dlaczego, ale tak było. Poszłam powiadomić mojego chłopaka, to samo.
    > 
    > Od razu zamówiłam tabletki z [WHW](https://womenhelp.org) (1) i otrzymałam je po tygodniu. Jeszcze tego samego dnia wzięłam mifepristone, a po 24h misoprostol. Zaczęło się krwawienie, a razem z nim ból nie do wytrzymania. Po około dwóch godzinach agonii poszłam do toalety, żeby skontrolować ilość krwi. Zaczęłam wymiotować. Znów usiadłam na sedesie. Nagle ból ustąpił, spojrzałam w dół i zobaczyłam pęcherzyk ciążowy. Wielka ulga i kamień z serca. Od razu poczułam, że żyję.
    > 
    > Cieszę się, że podjęłam tą decyzję i że przez cały czas wspierał mnie w tym mój partner.
    
1.  [**womenhelp.org**](https://womenhelp.org) jest rekomendowanym przez ADT bezpiecznym i sprawdzonym źródłem leków poronnych