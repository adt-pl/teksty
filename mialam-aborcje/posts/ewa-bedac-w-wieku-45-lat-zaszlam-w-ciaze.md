---
social:
  cards_layout: story
wiek: 45
autorka: Ewa 
title: Będąc w wieku 45 lat zaszłam w ciążę
description: Jeszcze kilka lat temu staraliśmy się z mężem o kolejne dziecko, jednak po wielu wizytach okazało się, jak to pani doktor powiedziała „twój czas już minął, obserwując twój cykl, niestety muszę stwierdzić, że dzieci już nie będziesz miała”. Więc… nie stosowałam żadnego zabezpieczenia.

date: 2021-09-03

---

# Będąc w wieku 45 lat zaszłam w ciążę

!!! quote "Ewa, lat: 45"
    **Nasze ciało to nasz wybór i nikt za nas nie może decydować**

    > Będąc w wieku 45 lat zaszłam w ciążę. Oczywiście spadło to na nas jak grom z jasnego nieba. Zaraz usłyszę, nie brałaś antykoncepcji, to czego się spodziewałaś. W tym rzecz, że jeszcze kilka lat temu staraliśmy się z mężem o kolejne dziecko, jednak po wielu wizytach okazało się, jak to pani doktor powiedziała „twój czas już minął, obserwując twój cykl, niestety muszę stwierdzić, że dzieci już nie będziesz miała”. Więc… jakby kierując się słowami pani doktor, nie stosowałam żadnego zabezpieczenia. 
    > 
    > <!-- more -->
    > 
    > Aż tu nagle, buch, ciąża. Ale, żeby było ciekawiej, bliźniacza. Wizyta u ginekologa, usg, dalsze skierowania i pytanie: co będzie, jeśli z racji na wiek którekolwiek z dzieci będzie chore, będzie miało wady genetyczne. Usłyszałam jedną odpowiedz, która zaważyła na mojej/ naszej decyzji: 
    > 
    > "Niestety, nawet gdyby coś było nie tak, musi pani donosić, urodzić. Nasze obecne prawo nie zezwala na aborcje". 
    > 
    > Więc zaczęło się szukanie rozwiązania. Był to początek ciąży, ale znaleźć lekarza który jest w stanie pomoc, to jak szukanie igły w stogu siana. Przez przypadek trafiłam na stronę fundacji. Oczywiście obawa, strach, czy będzie ok, czy nie oszukają mnie, czy dam radę. Zaryzykowałam!
    > 
    > Wypełniłam ankietę, wysłałam wszystkie badania i po 2 dniach dostałam pozytywna odpowiedz. Jest! Znalazłam pomoc. Tabletki bardzo szybko przyszły. Nie czekając dłużej, zażyłam leki wg instrukcji. Zaczęło się. Ból brzucha, silne krwawienie, podwyższona temperatura, ale wszytko minęło. Ból ustąpił, temperatura spadła, będzie ok.
    > 
    > Wiedziałam też, że mogę liczyć na pomoc ze strony fundacji i to też dodawało mi siły. Teraz postanowiłam podzielić się swoją historią i pokazać innym kobietom, że nasze ciało to nasz wybór i nikt za nas nie może decydować. Gdyby nie durne przepisy to pewnie bym próbowała donosić ciąże (jeśli oczywiście wszystkie badania genetyczne byłyby ok) a tak, to był jedyny słuszny wybór i cieszę się, ze istnieje taka fundacja, która pomaga dziewczynom, kobietom takim jak ja.
    
