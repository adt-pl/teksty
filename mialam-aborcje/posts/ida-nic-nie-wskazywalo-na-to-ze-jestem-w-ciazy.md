---
social:
  cards_layout: story

autorka: Ida 
title: Nic nie wskazywało na to, że jestem w ciąży
description: Dwa tygodnie temu dowiedziałam się, że jestem w 16 tygodniu ciąży. Wcześniej byłam u 3 innych ginekologów, którzy stwierdzili, że okres mi się spóźnia pewnie przez stres i podróże. Żaden test, który robiłam nie wyszedł pozytywny wcześniej. Zrobiłam też badanie beta hcg z krwi.

date: 2021-05-22
---

# Nic nie wskazywało na to, że jestem w ciąży

!!! quote "Ida"
    **Nigdy nie czułam takiej ulgi**

    > Cześć dziewczyny, opowiem Wam moją historię, może komuś pomoże.
    > 
    > Dwa tygodnie temu dowiedziałam się, że jestem w 16 tygodniu ciąży. Wcześniej byłam u 3 innych ginekologów, którzy stwierdzili, że okres mi się spóźnia pewnie przez stres i podróże. Żaden test, który robiłam nie wyszedł pozytywny wcześniej. Zrobiłam też badanie beta hcg z krwi. Wynik wskazywał na to, że w ciąży nie jestem. Ale byłam już wtedy przynajmniej w 8 tygodniu. Krwawiłam, nie czułam się źle, schudłam, nie urosły mi piersi. Nic nie wskazywało na to, że jestem w ciąży. Dosłownie nic.
    > 
    > <!-- more -->
    > 
    > Dramat rozpoczął się wtedy, gdy dowiedziałam się, że płód jest zdeformowany i nie rozwija się prawidłowo, jest za mały jak na 16 tydzień i prawdopodobnie nie przeżyje zbyt długo po porodzie, albo będzie cierpieć. Biorąc pod uwagę sytuację w Polsce, zaczęłam panikować i histeryzować.
    > 
    > Zabieg miałam w ten wtorek. Nigdy nie czułam takiej ulgi. Wiedziałam, że nie poradzę sobie z tym, że coś co noszę w łonie może umrzeć we mnie, albo nie przeżyje porodu. Choruję na depresję i wiem, że mój stan mógłby się pogorszyć od tego. Nigdy nie będę się czuć źle przez to, jaką podjęłam decyzję. 
    > 
    > Bardzo pomogły mi rzeczy publikowane przez Aborcyjny Dream Team. Czytając historie innych dziewczyn sama czuję się wolna od poczucia winy i mam nadzieję, że nikt nigdy nie będzie się czuć źle z decyzją jaką podjął.
    > 
    > Ściskam wszystkie dziewczyny, które borykają się z tym samym problemem i wysyłam Wam dużo miłości.
    
