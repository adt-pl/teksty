---
social:
  cards_layout: story

autorka: Iwona 
title: W 2011 roku zaszłam w nieplanowaną ciążę
description: Nie wiedziałam gdzie szukać pomocy, trochę się bałam pytać ginekologów o zabieg, poszukałam w internecie, dowiedziałam się, że klinika na Słowacji przyjmuje dziewczyny z Polski na zabieg aborcji do 12 tygodnia ciąży. Przed wyjazdem musiałam zrobić badania krwi, pójść do ginekologa potwierdzić tydzie

date: 2021-11-03
---

# W 2011 roku zaszłam w nieplanowaną ciążę

!!! quote "Iwona"
    **Czasem się zastanawiam co by było gdybym nie przerwała ciąży, ale wtedy nie byłam gotowa na dziecko**

    > W 2011 roku zaszłam w nieplanowaną ciążę.
    > 
    > Mimo, iż z partnerem byłam kilka lat, nie był to dobry czas na dziecko. Robiłam studia, mieszkaliśmy osobno, czułam, że to nie jest najlepszy moment. Partner się wahał, ale ostateczną decyzję pozostawił mnie. 
    > 
    > <!-- more -->
    > 
    > Nie wiedziałam gdzie szukać pomocy, trochę się bałam pytać ginekologów o zabieg, poszukałam w internecie, dowiedziałam się, że klinika na Słowacji przyjmuje dziewczyny z Polski na zabieg aborcji do 12 tygodnia ciąży. Przed wyjazdem musiałam zrobić badania krwi, pójść do ginekologa potwierdzić tydzień ciąży. Był to 8-9 tydzień. Na Słowację jechaliśmy w milczeniu. 
    > 
    > Przyjęcie w klinice wspominam dobrze. Personel przyjmujący mówił po polsku (konsultant przez telefon też mówił w naszym języku). Na zabieg musiałam być na czczo. Wszystko trwało krótko i szybko. Przebrałam się w koszulę, uśpili mnie i obudziłam się na sali operacyjnej, po chwili przewieźli mnie do sali, gdzie mogłam dojść do siebie po zabiegu. Tam też czekał partner. Po zabiegu emocje puściły. Czułam się źle psychicznie i fizycznie. Po trzech godzinach mogliśmy ruszyć w drogę powrotną. Jechałam i płakałam. Sama nie rozumiałam tych emocji ale czułam wielką stratę a jednocześnie ulgę, wiedziałam, że tak trzeba było zrobić. Zatrzymaliśmy się w hotelu w Cieszynie na noc. 
    > 
    > Dziś nie żałuję. Czasem się zastanawiam co by było gdybym nie przerwała ciąży, ale wtedy nie byłam gotowa na dziecko. To mój ciężar i moja sprawa. Wracając do zabiegu, był oczywiście płatny. Nie pamiętam już ile.
    
