---
social:
  cards_layout: story
wiek: 32
autorka: Joanna 
title: Tak, aborcja pomogła mi odzyskać radość i równowagę.
description: Nie ten facet, nie ten moment, nie taki scenariusz. Dzięki koleżance dowiedziałam się o ADT, tam dziewczyny powiedziały co robić, jakie są opcje.

date: 2022-11-01
---

# Tak, aborcja pomogła mi odzyskać radość i równowagę.

!!! quote annotate "Joanna, lat: 32"
    **Nie bój się działać, zawsze jest ktoś kto Ci pomoże!**

    > Tym razem przyszła pora na moją historię. Nigdy nie sądziłam, że będę potrzebowała aborcji, nigdy nawet o tym nie myślałam ale stało się, test ciążowy pokazał dwie kreski i to był moment, w którym moje życie na moment nagle się zatrzymało...
    > 
    > <!-- more -->
    > 
    > Nie ten facet, nie ten moment, nie taki scenariusz. Dzięki koleżance dowiedziałam się o ADT, tam dziewczyny powiedziały co robić, jakie są opcje.
    > 
    > Zamówiłam tabletki z [WHW](https://womenhelp.org) (1), cały proces przebiegł bardzo szybko. Najgorsze było czekanie na przesyłkę, skrzynkę pocztową sprawdzałam codziennie, listonosz wiedział, że czekam na list i jak tylko coś będzie to miał mi dać znać. Czas jednak mijał a listu nie było. Wariowałam, przy zdrowych zmysłach trzymała mnie tylko praca.
    > 
    > W międzyczasie zyskałam kontakt do Cioci Czesi - musiałam działać. Dziewczyny z WHW były bardzo pomocne, cały czas wspierały mailowo. Pierwszy list nie dotarł, minęły 3 tygodnie, wysłały drugi i ten już trafił pod właściwy adres. Trafił, na dzień przed planowanym wyjazdem na zabieg. Nie wiedziałam co robić, 9 tydzień, panikowałam. Ostatecznie po wielu rozmowach zdecydowałam się na wyjazd i zabieg pod okiem lekarza. W klinice trafiłam na cudownych ludzi, personel bardzo życzliwy, czułam bijące od nich zrozumienie.
    > 
    > Moment, w którym obudziłam się po zabiegu był najcudowniejszym przebudzeniem od miesiąca. Czułam, że po 4 tygodniach stresu, płaczu, bezsennych nocy, wracam do świata żywych. Tak, aborcja pomogła mi odzyskać radość i równowagę.
    > 
    > Jestem kilka miesięcy po zabiegu, moje ciało wróciło do naturalnego rytmu. Myślę czasem o tym, co się stało ale swojej decyzji nigdy nie żałowałam. Cieszę się, że na swojej drodze spotkałam ludzi, którzy przyszli z pomocą, boli jednak to, że we własnym kraju kobieta nie może liczyć na takie wsparcie, jakie mają kobiety tuż poza jego granicami..
    
1.  [**womenhelp.org**](https://womenhelp.org) jest rekomendowanym przez ADT bezpiecznym i sprawdzonym źródłem leków poronnych