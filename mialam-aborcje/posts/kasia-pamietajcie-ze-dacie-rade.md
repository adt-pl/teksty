---
social:
  cards_layout: story

autorka: Kasia 
title: Pamiętajcie że dacie radę
description: Chciałam podzielić się z Wami moją historią, ponieważ wiem jak ważne i pomocne są wpisy na temat aborcji farmakologicznej dla Kobiet, które są „przed”.

date: 2021-03-27
---

# Pamiętajcie że dacie radę

!!! quote "Kasia"
    **Nie ma opcji żebym miała 3 dziecko**

    > Cześć Dziewczyny :-)
    > 
    > Chciałam podzielić się z Wami moją historią, ponieważ wiem jak ważne i pomocne są wpisy na temat aborcji farmakologicznej dla Kobiet, które są „przed”.
    > 
    > <!-- more -->
    > 
    > Moja Historia jest taka, że mam już 2 synków i już nie chcę mieć więcej dzieci. Dlatego po okresie połogu zaczęłam regularnie brać tabletki anty. Przez rok było wszystko ok… do czasu.
    > 
    > Mój młodszy synek w Lutym tego roku skończył rok, a mi w Marcu spóźnił się okres 2 dni. Co prawda nigdy nie miałam regularnej miesiączki, ale tym razem miałam dziwne przeczucie. Zrobiłam 3 testy w odstępach ok 12h – wszystkie pozytywne.
    > 
    > Tragedia, płacz, złość itd. Nie ma opcji żebym miała 3 dziecko. Znalazłam tabletki - zamówiłam, przyszedł dzień dostawy tabletek. Paczka dotarła. Czekałam na siostrę, ponieważ mąż w delegacji, a nie chciałam być sama z dziećmi jak coś by się stało.
    > 
    > Wtorek 19:00 - wzięłam tabletkę, którą należy wziąć 24h przed aborcją - kompletnie nic się nie działo :-) Środa - przyjechała moja siostra, położyłam dzieci spać ok 19:00… zjadłyśmy kolację. Wzięłam 1 tabletkę Ibupromu Super Max i wzięłam 4 tabletki pod język. Mija godzina - nic. Mijają 2 godziny - nic. Mijają 3 godziny - nic - biorę kolejne 4 tabletki pod język i idziemy spać. siostra mówi "jak tylko coś będzie się działo – budź mnie". Zasypiam i mijają kolejne 3 godziny - dzwoni budzik. 
    > 
    > Wstaję, zero bólu, siadam na toaletę siusiu i czuje ze wylatuje ze mnie coś okrągłego - pęcherzyk płodowy, później trochę krwi i kilka dość sporych skrzepów - wielkości 5x5cm. Zjadam coś. Piję wodę. Biorę kolejne 2 tabletki pod język i kładę się spać. Rano wstaje razem z dziećmi, wstawiam wodę na kawkę, idę do toalety. Znowu wylatują spore skrzepy i krew. Pojawia się ból brzucha jak przy okresie – na pewno Ibuprom przestaje działać, ale nie biorę następnej ponieważ ból jest normalny.
    > 
    > Miałam bardzo malutkie krwawienie i ból przez pierwsze 2 dni. Następne dni krwawienie było normalne jak przy okresie i ból również. Więc moja rada: przyjąć tabletkę ibuprofen 600mg - np Ibuprom SUPERMAX i 1 dawkę tabletek pod język, poczekać 1, 2 godziny i położyć się spać.
    > 
    > Nie ma się czego bać… wszystko będzie dobrze i dacie radę. Trzymajcie się Kobietki i pamiętajcie że dacie radę I NIE jesteście same.
    > 
    > Buziaki :-*
    
