---
social:
  cards_layout: story
wiek: 23
autorka: Kiki 
title: Tamten kisiel był najlepszym kisielem w moim życiu.
description: Wynik? 2 kreski. To już druga sytuacja, w której zawiodły mnie gumki z Durexa (nie polecam). Obmyśliłam wszystkie "za i przeciw" i zdecydowanie wygrało "przeciw". Kilka dni później tabletki były w drodze do mnie.
date: 2023-02-02
---

# Tamten kisiel był najlepszym kisielem w moim życiu.

!!! quote "Kiki, lat: 23"

    **Jeżeli nie chcesz być w ciąży, nie jesteś gotowa psychicznie/fizycznie/finansowo, jeżeli nie lubisz dzieci, jeżeli to nie jest ten czas, jeżeli to nie jest miejsce na dziecko nie zastanawiaj się.**

    > 6 stycznia zrobiłam test ciążowy, bo nie miałam okresu, a piersi powiększyły się dwukrotnie. Wynik? 2 kreski. To już druga sytuacja, w której zawiodły mnie gumki z Durexa (nie polecam).
    >
    > <!-- more -->
    >
    > Obmyśliłam wszystkie "za i przeciw" i zdecydowanie wygrało "przeciw". Kilka dni później tabletki były w drodze do mnie.
    >
    > Nie pamiętam gdy ostatni raz byłam aż tak zdecydowana jak wtedy. Tabletki przyszły, a ja postanowiłam, że mife wezmę w czwartek wieczorem, żeby po 24h wziąć 4 pigułki mizo. Wolałam zrobić to w weekend, żeby córka była pod opieką narzeczonego na wypadek gdybym zaniemogła. 
    >
    > 2h po wzięciu mizo zaczęłam krwawić i wymiotować. Pierwsza myśl? "Kurwa, to działa". Skurcze i krwawienie zaczęły się nasilać, więc wleciały plastry rozgrzewające. Jakoś przed północą zarodek ze mnie wypadł, a ja jedyne co poczułam to ulgę i głód, więc zrobiłam sobie kisiel (pierwszy "posiłek", którego nie zwróciłam od prawie tygodnia). Przespałam prawie całą noc z co 3h pobudkami na zmianę podpaski. 
    > 
    > Minął lekko ponad tydzień, a ja zaczęłam plamić na brązowo. Dobry znak. Macica się goi. Pierwsza dłuższa kąpiel za mną. Wrażenia? O BOOOOŻU :heart_eyes: :heart_eyes:
    >
    > Reasumując: 
    > 
    > * Samopoczucie? +100 
    > * Ulga? +∞ 
    > * Ból? Mocne 2/10 
    >
    > Co się stało ze mną po poronieniu? Wróciłam do normalności. Normalności, która nie jest już oparta na klęczeniu nad muszlą i rzyganiu. Podjęłam najlepszą decyzję. A tamten kisiel był najlepszym kisielem w moim życiu.