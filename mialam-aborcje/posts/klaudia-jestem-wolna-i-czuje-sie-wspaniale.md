---
social:
  cards_layout: story

autorka: Klaudia 
title: Jestem wolna i czuję się wspaniale!
description: Opisałam akcję godzinowo, bo mnie takiego opisu brakowało. Mam nadzieję, że wielu z Was pomoże w przełamaniu strachu :)

date: 2021-03-28
---

# Jestem wolna i czuję się wspaniale!

!!! quote annotate "Klaudia"
    **Dzień później czuję się super**

    > O ciąży dowiedziałam się w 4 tygodniu. Trafiłam do szpitala z podejrzeniem pozamacicznej ale już pierwszego dnia zamówiłam przesyłkę z [WHW](https://womenhelp.org) (1). Okazało się, że to normalna ciąża. 
    > 
    > <!-- more -->
    > 
    > Mój partner psychol ubzdurał sobie, że jeżeli usunę to on pójdzie do więzienia, chciał zniszczyć przesyłkę, musiałam mu więc zapłacić, żeby opuścił mieszkanie. Moja rada z tego doświadczenia: zamawiajcie przesyłki na pewne i bezpieczne adresy!! 
    > 
    > Przesyłka wysłana 6 marca, dotarła 16 marca. Od razu wzięłam pierwszą tabletkę i nie zauważyłam żadnych objawów ubocznych ani bólu. Pierwsza tabletka została wzięta o godzinie 12:00. Następnego dnia obudziłam się po 6:00 i wymiotowałam, czułam się kiepsko, około 8:30 doszedł do tego ból brzucha. Zażyłam ibuprofen. Dostałam biegunki i miałam uderzenia gorąca. Szybko poszłam po ketonal i niezbędne rzeczy, aby mieć wszystko na 12:00 pod ręką. 
    > 
    > Opisałam akcję godzinowo, bo mnie takiego opisu brakowało. Mam nadzieję, że wielu z Was pomoże w przełamaniu strachu :)
    > 
    > * 12:00 – zażyłam 4 tabletki Misoprostolu.
    > * 12:05 – Po 5 minutach od włożenia tabletek między policzek a dziąsło zaczęła lecieć bardzo ciemna, rzadka krew.12:20 – brak bólu, brak krwotoku, jakieśtam uczucie w brzuchu, czułam, że się nasila.
    > * 12:30 – ból się nasila, przez moment było takie kłucie, że siadłam na ziemi. Nie jest źle, żadnych przeciwbólowych nie brałam. Tabletki potrzymam kilka minut więcej i połknę. Mdłości brak.
    > * 13:00 – lekkie mdłości, znośny ból i dalej słabe krwawienie. Czuję się słabo, mam dreszcze i ciężko mi stać.
    > * 13:30 – od pół godziny na toalecie z termoforem. Parłam mocno, wypadł duży, 5 cm skrzep. Poczułam ulgę, może to już koniec. Boli trochę mniej.
    > * 14:00 – ból jest jak w trakcie 2 dnia okresu, raz na jakiś czas. Czuję się lekko, chyba wszystko co miało wypaść wypadło.
    > * 15:00 – chwilę po 14 ból powrócił. Wzięłam ketonal. Krew leci, małe skrzepy, ogólnie nie dużo. Do tego ciężka biegunka. Ból macicy, skurcze odczuwalne cały czas.
    > * 16:30 – ciągła walka z bólem, krwawienie niewielkie. Większość czasu siedzę na toalecie.
    > * 17:00 – ból ustępuje. Było bardzo nieprzyjemnie, ale do przeżycia. Nie wymiotowałam, nie mdlałam.
    > * 20:00 – czuję jedynie lekki dyskomfort i sporo krwawię, jednak bez skrzepów. Wydaje się, że po wszystkim. Jakoś zleciało, nie było tak źle.
    > * 21:00 – idę spać, jestem wymęczona. Krwawienie lekkie jest, ból ledwo wyczuwalny. :heart:
    > 
    > Dzień później czuję się super. Krwawienia praktycznie nie ma. Ból zniknął.
    > 
    > Przez cały ten czas wspomagałam się termoforem, była ze mną przyjaciółka. Jeżeli macie jakiekolwiek obawy, nie bójcie się, w 5tc to na prawdę nie była żadna masakra. Nie widziałam żadnych obrzydliwych rzeczy. Przez większość czasu siedziałam na toalecie i był to dobry pomysł, cała krew spływała do toalety i nie musiałam nic oglądać. 
    > 
    > Jestem wolna i czuję się wspaniale! :)
    
1.  [**womenhelp.org**](https://womenhelp.org) jest rekomendowanym przez ADT bezpiecznym i sprawdzonym źródłem leków poronnych