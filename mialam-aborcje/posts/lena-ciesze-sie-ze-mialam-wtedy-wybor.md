---
social:
  cards_layout: story

autorka: Lena 
title: Cieszę się, że miałam wtedy wybór
description: Chociaż praktycznie nigdy nie ma dobrego momentu na rodzicielstwo, ten był najgorszym z możliwych. Zła sytuacja życiowa, kiepska sytuacja finansowa, beznadziejne warunki mieszkalne. Gdybym zdecydowała się na poród – moja psychika by tego nie udźwignęła, nie wtedy.

date: 2022-01-01
---

# Cieszę się, że miałam wtedy wybór

!!! quote "Lena"
    **Uczucie po zabiegu – jakby ktoś ściągnął ze mnie kilkutonowy kamień**

    > Czułam, że jestem w ciąży, ale bałam się wykonać test. Wypieranie było łatwiejsze niż prawda, ale czas uciekał. Dwie kreski nie były dla mnie zdziwieniem, mimo to – przeraziły mnie.
    > 
    > <!-- more -->
    > 
    > Chociaż praktycznie nigdy nie ma dobrego momentu na rodzicielstwo, ten był najgorszym z możliwych. Zła sytuacja życiowa, kiepska sytuacja finansowa, beznadziejne warunki mieszkalne. Gdybym zdecydowała się na poród – moja psychika by tego nie udźwignęła, nie wtedy.
    > 
    > Zresztą nie brałam pod uwagę donoszenia ciąży, podjęłam najbardziej odpowiedzialną wówczas decyzję.
    > 
    > Przy pomocy znajomego lekarza ginekologa i położnej zorganizowałam wyjazd. W Niemczech zabieg aborcji kosztował wtedy około 550euro. Wszystkie moje oszczędności. Chociaż nawet gdybym ich nie miała, zapożyczyłabym się wśród znajomych, wzięła pożyczkę lub kredyt, coś bym wymyśliła.
    > 
    > Usunęłam 11 tygodniową ciążę bez podawania przyczyny. Zabieg był szybki, bezbolesny, zakończony powodzeniem. Cały proces był nieskomplikowany, niemieckie kliniki, szczególnie te niedaleko granicy wiele instrukcji wypisane mają po polsku, lekarze i pielęgniarki są w stanie mniej więcej dogadać się w naszym języku, ale nie powinno to wzbudzać zdziwienia – razem ze mną tego dnia na zabieg czekało 14 kobiet z Polski.
    > 
    > Personel obdarzył mnie ogromnym wsparciem i zrozumieniem, byłam zaopiekowana. Uczucie po zabiegu – jakby ktoś ściągnął ze mnie kilkutonowy kamień. Niesamowita ulga. 
    > 
    > Minęły 4 lata. Przez ten czas, ani przez sekundę nie żałowałam. Jestem szczęśliwa. Jestem matką, przyjaciółką, ciocią, feministką, za chwilę będę pedagogiem specjalnym, jestem szczęśliwa, kocham dzieci – wszystkie, kocham swoje życie.
    > 
    > Cieszę się, że miałam wtedy wybór. Podjęłam słuszną decyzję.
    
