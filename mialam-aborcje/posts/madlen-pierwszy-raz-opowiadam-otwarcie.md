---
social:
  cards_layout: story
wiek: 27
autorka: Madlen
title: Pierwszy raz mówię o aborcji
description: W domu czekało na mnie dziecko, mąż z którym mi się nie układało i myśl, że jeśli tego nie zrobię, moje życie się skończy.
date: 2023-12-20
---

# Pierwszy raz mówię o aborcji

!!! quote "Madlen, lat: 27"
    **Masz wybór.**
    
    > Cześć  !
    >
    > Po raz pierwszy piszę te historie otwarcie i cieszę się, że zdecydowałam się na ten krok. 
    >
    > <!-- more -->
    >
    > W kwietniu 2023 okres zaczął mi się spóźniać. Przez kilka dni zwalałam to na stres spowodowany sytuacją w związku i w pracy. Do czasu, aż zauważyłam, że jestem totalnie wykończona, mimo że nic nadzwyczajnego nie robiłam, że bolą mnie piersi.
    >
    > Na przerwie w pracy kupiłam test. Zrobiłam go w expressowym tempie, chociaż przewidywałam, jaki będzie wynik. Dwie kreski. 
    >
    > Wpisałam w google "Aborcja tabletkami" i na szczęście trafiłam na informacje o stronie ADT. W domu czekało na mnie dziecko, mąż z którym mi się nie układało i myśl, że jeśli tego nie zrobię, moje życie się skończy.
    >
    > W tym wszystkim wspierała mnie przyjaciółka. Tabletki dotarły po 6 dniach, sam proces aborcji wyobrażałam sobie zdecydowanie gorzej. Wiedziałam, kiedy było już po. 
    >
    > Czy żałuję? Nie. Czasem zastanawiam się tylko, co by było gdyby, ale uważam, że na tamten moment była to jedyna, sluszna decyzja.