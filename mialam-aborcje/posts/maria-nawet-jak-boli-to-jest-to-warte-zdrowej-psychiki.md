---
social:
  cards_layout: story
date: 2025-05-01
title: Nawet jak boli, to jest warte zdrowej psychiki 
description: Podczas tego nie całego tygodnia  i tak odświeżałam pocztę co godzinę, czy przypadkiem nie ma jakiegoś powiadomienia i czytałam historie innych kobiet opisane tutaj, uspokajało mnie to. 

autorka: Maria
wiek: 21
---

# Nawet jak boli, to jest warte zdrowej psychiki 

Zaczęło się od tego, że spóźniał mi się okres ponad tydzień, w końcu postanowiłam zrobić test ciążowy dla spokoju głowy, jak możecie się domyślić nie uspokoiłam się-zobaczyłam 2 kreski i prawie dostałam zawału, potem obliczyłam, że to już 5 tydzień, co mnie jeszcze bardziej przestraszyło, pobiegłam do mojego partnera żeby mu powiedzieć, on tak samo nie nie mógł uwieżyć, od razu byłam pewna, że to nie jest dobry czas na posiadanie dziecka, jestem dopiero na studiach nie mam pieniędzy i na pewno nie jestem na to gotowa psychicznie.

<!-- more -->

Było już bardzo późno, więc następnego dnia od rana zamówiłam tabletki, wiedziałam na szczęście już dużo wcześniej  o wspaniałej działalności dziewczyn, wypełniłam formularz i wpłaciłam 75 euro, moje zamówienie zostało wysłane już następnego dnia, łącznie szło 5 dni więc miałam naprawdę szczęście. Podczas tego nie całego tygodnia  i tak odświeżałam pocztę co godzinę, czy przypadkiem nie ma jakiegoś powiadomienia i czytałam historie innych kobiet opisane tutaj, uspokajało mnie to. 

Po wzięciu 1 tabletki nie miałam żadnych objawów, poszłam wieczorem na lekki trening a następnego dnia rano na uczelnię, po 24h po południu 4 następne, właściwie od razu po wchłonięciu się tabletek zaczęłam lekko krwawić, najgorzej było po 2-3 godzinach, miałam mocne skurcze, biegunkę i dreszcze, nie zobaczyłam żeby wypadło ze mnie coś dużego, jedynie większe skrzepy, ale długo też siedziałam na toalecie więc możliwe że to wtedy wydaliłam ten pęcherzyk płodowy, ciężko mi to porównać do okresu bo mam bezbolesne więc to odczułam dużo mocniej ale wiadomo, nie było jakiejś tragedii. 

Mój partner cały czas mnie wspierał i pomagał, a ja byłam dobrej myśli, że to już koniec i będę mogła wrócić do normalnego życia, trwało to kilka godzin, potem udało mi się zasnąć i następnego dnia już było okej, jak taki 1 dzień okresu. Ale psychicznie czułam się naprawdę dobrze, po prostu wolna. Jestem bardzo wdzięczna, że mogłam otrzymać taką pomoc. 

Nawet jak boli, to jest warte zdrowej psychiki 