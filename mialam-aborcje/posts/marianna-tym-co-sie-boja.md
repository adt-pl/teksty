---
social:
  cards_layout: story
wiek: 31
autorka: Marianna 
title: Tym co się boją
description: Kochane, chciałam tylko dodać otuchy tym, co się boją. Gdy, my, rodzice dwójki dzieci, zobaczyliśmy po tylu latach znów dwie kreski od razu wiedzieliśmy (dzięki Wam) jakie mamy opcje i gdzie szukać pomocy.

date: 2023-01-20
---

# Tym so się boją

!!! quote annotate "Marianna, lat: 31"

    **Tym so się boją!**

    > Kochane, chciałam tylko dodać otuchy tym, co się boją. Gdy, my, rodzice dwójki dzieci, zobaczyliśmy po tylu latach znów dwie kreski od razu wiedzieliśmy (dzięki Wam) jakie mamy opcje i gdzie szukać pomocy. Natychmiast ogarnęłam tabletki, na które czekałam około tygodnia. 
    >
    > <!-- more -->
    >
    > Po przeczytaniu, czego możemy się spodziewać w najgorszym razie, przyszykowaliśmy się jak na batalię. Wykupiliśmy pół apteki środków przeciwbólowych, podpasek, podkładów poporodowych, wielkich babcinych gaci, które utrzymają to w ryzach i takich podkładów do ochrony łóżka :smile: zabezpieczona jak się tylko da (zabrakło chyba kasku hokejowego) i przygotowana na prawdziwą rzeź, łyknęłam tabletki i położyłam się spać. 
    >
    > Po 3h wystąpiło lekkie krwawienie i pozbyłam się skrzepowej galaretki. NIE BOLAŁO mnie ABSOLUTNIE nic, nawet przez minutę. Potem odrobinę podkrwawiałam następnego dnia (za to mdłości i wymioty odeszły natychmiast) i przez około 2 tyg leciutko plamiłam, co jakiś czas wydalając niewielkie skrzepy jak przy miesiączce. Nie potrzebowałam potwierdzenia - wiedziałam, że się udało. TO SIĘ WIE.
    >
    > Po 3 tyg zaczęłam bardzo krawić, tak, że tampon był wspierany podpaską, ale po 2 tygodniach spokój. 
    > Byłam gotowa na ewentualne USG (nawet umówiłam sie, ale zanim zdążyłam pójść, wszystko ustało), wsłuchiwałam się w swoje ciało, mierzyłam temperaturę. Zaskoczyło mnie to trochę, ale czułam się mimo krwawienia fantastycznie, jak młoda bogini, a na teście ciążowym była jedna kreska. 
    >
    > Moje ciało oczyściło się do końca, a z nim dusza. Koniec historii. Nie ma dramy, nie ma żalu, *syndromu post-abo*, jest śmiech, radość, poczucie bezpieczeństwa i babcine gacie z podkładami w szufladzie. Nigdy nie było mi tak dobrze.
    >
    > Jestem też ogromnie wzruszona błyskawicznym kontaktem ze strony organizacji. Czułam jakby niewidzialna ręka spoczywała na moim ramieniu i nie musiałam się ani trochę bać. Na każde pytanie, wątpliwość, czy wszystko przebiega okej, dziewczyny odpowiadały merytorycznie, ale przed wszystkim przyjaźnie, z ogromnym ciepłem. 
    >
    > Kocham Was, Siostry. Dziękujemy
