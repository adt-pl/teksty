---
social:
  cards_layout: story
wiek: 25
autorka: Martyna 
title: Czułam się jak kryminalistka
description: Odmówiono mi aborcji, ponieważ według ich badań było na nią już za późno. Czułam się jak kryminalistka - pierdyliard telefonów, jakieś tajemnice, bez imion, bez nazwisk. Finalnie aborcję miałam robioną w prywatnym gabinecie ginekologicznym.

date: 2023-03-14
---

# Odmówiono mi aborcji w Czechach, czułam się jak kryminalistka

!!! quote "Martyna, lat: 25"
    **Aborcja to nic złego! To Twoje ciało i to Ty o nim decydujesz.**

    > Mardzo żałuję, że mając 19 lat i będąc w ciąży nie wiedziałam o istnieniu ADT albo Women Help Women. Zaszłam w ciążę ze swoim ówczesnym chłopakiem i natychmiast zapadła decyzja o aborcji. 
    > 
    > <!-- more -->
    > 
    > Padło na Czechy, znaleźliśmy klinikę i zapisaliśmy mnie na zabieg. Odciągaliśmy to w czasie do ostatniej chwili, żeby na to wszystko zarobić, 3000 zł było dla nas wtedy sporym wyzwaniem.
    >
    > Zrobiłam badania i USG w Polsce, bo tak kazali, płód nadawał się do usunięcia. Przyjechaliśmy na miejsce, oboje zadowoleni, że w końcu zejdzie nam to z głowy i zderzyliśmy się z rzeczywistością: odmówiono mi aborcji, ponieważ według ich badań było na nią już za późno, a połowę pieniędzy zatrzymują za badania. 
    >
    > Cała reszta była dla mnie jak przez mgłę - dzwonienie i pisanie po znajomych, czy nie wiedzą gdzie można, czy któraś koleżanka koleżanki siostry robiła - no tragedia, łzy i strach jakiego nigdy wcześniej ani później już nie poczułam.
    >
    > W końcu koleżanka dała nam numer do lekarza z Polski. Dzwoniłam do niego w drodze z Brna do Polski i płakałam w słuchawkę, na początku nie chciał w ogóle rozmawiać na ten temat, ale po prośbach wysłał mi smsa z numerem innego lekarza i dokładną instrukcją co mam mu powiedzieć. 
    >
    > Czułam się jak kryminalistka - pierdyliard telefonów, jakieś tajemnice, bez imion, bez nazwisk. Finalnie aborcję miałam robioną w prywatnym gabinecie ginekologicznym, w obecności Pani anestezjolog oczywiście.
    >
    > I ona i lekarz wykazali się ogromnym zrozumieniem, nie oceniali mnie, uspokajali, mówili że to nic złego. Po wybudzeniu dostałam od lekarza masę wskazówek, leki na krzepnięcie krwi i dużo słów pokrzepienia. 
    >
    > Do dziś pamiętam tą niesamowitą ulgę, to szczęście że szaleństwo się skończyło i poczucie spokoju jakie temu wszystkiemu towarzyszyło. Nie żałuję aborcji, byłam zdecydowanie za młoda żeby zostać matką. 
    >
    > Uważam, że takie historie jak moja nie powinny mieć miejsca. Aborcja powinna być dostępna na żądanie, w ramach NFZ, bez pytań i bez osądów. Chciałabym, jeżeli będę miała kiedyś córkę i ona będzie w takiej sytuacji - żeby mogła najzwyczajniej w świecie iść do lekarza i taką ciążę terminować.
