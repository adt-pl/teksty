---
social:
  cards_layout: story

autorka: Monika 
title: Mówię o tym głośno, słyszę "mówisz to ty? matka?"
description: Kiedyś lata temu, jak nie byłam mamą, uważałam, że jest jak najbardziej stosowny zapis do aborcji w tych 3 przypadkach. Później koleżanki zaczęły zachodzić w ciążę, zaszłam ja w totalnie chcianą i wyczekaną ciążę i zmieniłam zdanie.

date: 2021-07-15

---

# Mówię o tym głośno, słyszę "mówisz to ty? matka?"

!!! quote "Monika"
    **Jakoś specjalnie nie bolało, krew jak po porodzie i tyle**

    > Kiedyś lata temu, jak nie byłam mamą, uważałam, że jest jak najbardziej stosowny zapis do aborcji w tych 3 przypadkach. Później koleżanki zaczęły zachodzić w ciążę, zaszłam ja w totalnie chcianą i wyczekaną ciążę i zmieniłam zdanie. 
    > 
    > <!-- more -->
    > 
    > To kobieta wyznacza powody i czy chce, czy nie chce kolejnego/pierwszego dziecka. Mówię o tym głośno, słyszę: mówisz to Ty, matka?! Tak!! Właśnie ja! 
    > 
    > Później zaszłam w drugą, też chciana ciążę i dalej głosiłam to samo. Zaskoczyła nas ta 3 ciąża. Serio, tyle lat współżycia i nigdy, nigdy nie przypuszczałam że zaliczymy wpadkę... Czy chcieliśmy mieć kolejne dziecko? Owszem, bardzo. Jednak musieliśmy myśleć o tych które są już na świecie. Musieliśmy myśleć o tym, że gdyby ciąża była zagrożona i trafiłabym do szpitala, nie wiemy co stanie się z naszymi dziećmi. Mąż pracuje daleko od miejsca zamieszkania. Zanim dotarłby do Polski, minęło by kilka dni. Dzieci zostałby bez opieki... 
    > 
    > Zmówiłam tabletki. Szybko zaczęły działać, trochę skurczy, nawet jakoś specjalnie nie bolało, krew jak po porodzie i tyle. Pojawił się spokój, że mogę dalej dbać o dzieci, czyli żywe istoty, które już chodzą po tym świecie.
    
