---
social:
  cards_layout: story

autorka: Monika 
title: Nie bójcie się decydować same o sobie
description: Po ponad 2 miesiącach znajomości już wiedziałam, że niewiele mnie łączy z tą osobą i na pewno nie widzę z nim żadnej wspólnej przyszłości. Niestety pod koniec znajomości poszliśmy ze sobą do łóżka (co tylko mnie utwierdziło w przekonaniu, że nic z tego nie będzie).

date: 2021-04-15
---

# Nie bójcie się decydować same o sobie

!!! quote annotate "Monika"
    **Każda kobieta powinna mieć wybór**

    > Witajcie dziewczyny
    > 
    > Opiszę swoją historię po to, aby odwdzięczyć się za wsparcie jakie dało mi czytanie historii innych kobiet i dlatego, że sama z doświadczenia wiem, jak pomaga świadomość, że nie tylko my mierzymy się z taką sytuacją.
    > 
    > <!-- more -->
    > 
    > Od kilku lat jestem singielką i pomimo poszukiwań partnera na stałe, każda kolejna znajomość okazuje się z jakiś względów kolejnym niewypałem. Tak było i tym razem, po ponad 2 miesiącach znajomości już wiedziałam, że niewiele mnie łączy z tą osobą i na pewno nie widzę z nim żadnej wspólnej przyszłości. Niestety pod koniec znajomości poszliśmy ze sobą do łóżka (co tylko mnie utwierdziło w przekonaniu, że nic z tego nie będzie). Nie wiem jak to się stało i co zawiodło, ale po kliku dniach po spodziewanej miesiączce już czułam, że coś jest nie tak i zrobiłam test – niestety okazał się pozytywny.
    > 
    > Po początkowym szoku, niedowierzaniu i złości, wiedziałam, że nie chcę w tym momencie, a przede wszystkim z tą osobą mieć dziecka. Zaczęłam szukać informacji o możliwościach aborcji farmakologicznej, w naszym zaściankowym kraju.
    > 
    > Na szczęście działa organizacja [WHW](https://womenhelp.org) (1), która pomaga nam kobietom samodzielnie decydować o naszym życiu. Tabletki dotarły już po 5 dniach! Wzięłam je zgodnie z zaleceniami, po wzięciu misoprostolu, krwawienie zaczęło się już po niecałej godzinie. Ból dość intensywny, podobny do miesiączkowego ale dzięki tabletkom przeciwbólowym do wytrzymania. Była ze mną przyjaciółka, która wspierała na duchu i pilnowała, czy wszystko ze mną ok.
    > 
    > Ogromna ulga, znowu dobre samopoczucie (miałam mdłości i bóle głowy), poczucie możności decydowania o własnym życiu – bezcenne. Nikt nie ma prawa decydować za nas, bo też nikt za nas naszego życia nie przeżyje. Każda kobieta powinna mieć wybór, niezależnie od powodów swojej decyzji!
    > 
    > Nie bójcie się decydować same o sobie.
    
1.  [**womenhelp.org**](https://womenhelp.org) jest rekomendowanym przez ADT bezpiecznym i sprawdzonym źródłem leków poronnych