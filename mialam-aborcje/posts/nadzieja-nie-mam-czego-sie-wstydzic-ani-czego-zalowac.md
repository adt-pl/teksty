---
social:
  cards_layout: story

autorka: Nadzieja 
title: Nie mam czego się wstydzić ani czego żałować!
description: Zaczął spóźniać mi się okres, w głowie miałam tylko „byleby nie być w ciąży”. Niestety, 5 testów wyszło pozytywnie. Aborcji nie miałam jak zrobić „legalnie”, bo sprawę przecież umorzono, odczuwałam tylko strach związany z tym, co się stanie.

date: 2021-07-15
---

# Nie mam czego się wstydzić ani czego żałować!

!!! quote annotate "Nadzieja"
    **Czułam się świetnie, naprawdę świetnie, mimo bycia okrutnie zmęczoną**

    > Zostałam zgwałcona, policja umorzyła sprawę, bo "nie krzyczałam, nie wyrywałam się oraz sama wsiadłam do auta". 
    > 
    > <!-- more -->
    > 
    > Zaczął spóźniać mi się okres, w głowie miałam tylko "byleby nie być w ciąży". Niestety, 5 testów wyszło pozytywnie. Aborcji nie miałam jak zrobić "legalnie", bo sprawę przecież umorzono, odczuwałam tylko strach związany z tym, co się stanie. 
    > 
    > Zaczęłam więc szukać w internecie i trafiłam na [WHW](https://womenhelp.org) (1). Tabletki doszły naprawdę szybko, po dwóch dniach dostałam dyskretnie zapakowaną paczkę. Bałam się okropnie, a co jeżeli wystąpią jakieś komplikacje i będę musiała pójść do szpitala? Już wyobrażałam sobie oceniające mnie spojrzenia pielęgniarek czy lekarzy. Jednak po chwili stwierdziłam, że moja aborcja to tylko i wyłącznie moja sprawa i takiej odpowiedzi udzielę im jeżeli będą mnie osądzać. 
    > 
    > Tabletki wzięłam następnego dnia, fizycznie byłam sama ale przez telefon rozmawiałam z przyjacielem. Bolało. Bardzo bolało i żadne przeciwbólowe leki mi nie pomagały, większość czasu spędziłam w toalecie i nagle to poczułam. Wszystko ze mnie zwyczajnie wypłynęło. 
    > 
    > Ból ostał po godzinie, a ja? Ja czułam się świetnie, naprawdę świetnie, mimo bycia okrutnie zmęczoną. Parę dni później ponownie zrobiłam test. Negatywny! Poczułam największą ulgę w swoim życiu, wiem, że była to najlepsza decyzja jaką mogłam podjąć i że nie mam czego się wstydzić ani czego żałować!
    
1.  [**womenhelp.org**](https://womenhelp.org) jest rekomendowanym przez ADT bezpiecznym i sprawdzonym źródłem leków poronnych