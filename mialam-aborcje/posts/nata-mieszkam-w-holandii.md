---
social:
  cards_layout: story
wiek: 24
autorka: Nata 
title: W Holandii poddać się aborcji jest łatwiej niż zarejestrować się w przychodni, naprawdę!
description: Mam ten komfort, że pracuje w Holandii. Poddałam się aborcji w klinice. Kiedy przyszła moja kolej, zaczęłam się stresować. Byłam łyżeczkowana w Polsce, bo miałam komplikacje przy porodzie (mam już jedno dziecko), nie należy to do najprzyjemniejszych rzeczy.

date: 2023-01-31
---

# W Holandii poddać się aborcji jest łatwiej niż zarejestrować się w przychodni, naprawdę!

!!! quote "Nata, lat: 24"

    **Nie obawiaj się. Jesteś silniejsza niż Ci się wydaje i masz prawo decydować o sobie i swoim ciele.**

    > Ostatniego dnia listopada byłam na wizycie u ginekologa. Stwierdził, że mam jajniki policystyczne. Przed świętami zrobiłam test, był pozytywny. Nie panikowałam, dużo rozmawialiśmy z partnerem na temat tego co by było gdyby.
    >
    > <!-- more -->
    >
    > Dzięki temu, że obserwowałam takie organizacje jak adt, byłam naprawdę spokojna. Byłam w 10 tygodniu ciąży, czyli już u ginekologa byłam jakoś w drugim tygodniu. Mam ten komfort, że pracuje w Holandii. Poddałam się aborcji w klinice.
    >
    > Piszę to dla każdej osoby, która boi się takiego zabiegu. W Holandii poddać się aborcji jest łatwiej niż zarejestrować się w przychodni, naprawdę! Tydzień przed abo przyjechaliśmy do kliniki, pani zarejestrowała mnie w kilka minut na zabieg, który odbył się pięć dni później. 
    >
    > Lekarze i pielęgniarki byli naprawdę profesjonalni. Pielęgniarki przed i po zabiegu były mocno wspierające i pomocne. Najpierw wypełniliśmy ankietę, później badanie USG, po badaniu konsultacja sam na sam z pielęgniarką. Nie dopytywała, zapytała tylko czy jestem pewna swojej decyzji. 
    > 
    > Dostałam tabletki przeciwbólowe, następnie dwie tabletki pod język, wyszłam do poczekalni pożegnać partnera i poszłyśmy na salę. W dwóch salach leżało pięć dziewczyn czekających na zabieg. Pielęgniarka poinformowała mnie, że po tabletkach mogę zacząć krwawić, może boleć mnie brzuch i okolice lędźwi i może być mi zimno. Nie krwawiłam. Przede mną było sześć dziewczyn. Zabiegi trwały max 30 min. 
    >
    > Kiedy przyszła moja kolej, zaczęłam się stresować. Byłam łyżeczkowana w Polsce, bo miałam komplikacje przy porodzie (mam już jedno dziecko), nie należy to do najprzyjemniejszych rzeczy. Miałam po tej sytuacji traumę, lekarz był jak rzeźnik, więc spodziewałam się tego samego przy abo.
    >
    > Na sali zabiegowej zaczęłam strasznie płakać, trząść się i panikować. Przemiłe pielęgniarki i lekarka jednak pomogły mi się trochę uspokoić. Zastrzyk, maska, oddycham i... obudziłam się na sali po zabiegu. 
    >
    > Pierwsze pytanie jakie zadałam pielęgniarce, to było czy to już naprawdę po wszystkim. Bałam się, że będę świadoma, że będę czuć wszystko, a tu dwa wdechy i po wszystkim. Jak już pielęgniarka zapewniła mnie, że naprawdę to koniec, zapytałam czy mogę zjeść. Zjadłam, napiłam się herbaty, poszłam do toalety z pielęgniarką i mogłam po 10 minutach już wyjść. 
    >
    > Przespałam całą drogę do domu, później przespałam resztę dnia i noc, na następny dzień byłam już w pełni sił. Czułam ulgę i byłam szczęśliwa. Te dziesięć tygodni naprawdę dało mi w kość. Nie mogłam jeść, spałam i płakałam z byle powodu. Tęskniłam za tym, żeby poczuć się normalnie. Jestem pięć dni po zabiegu, krwawię i boli mnie brzuch jak przy miesiączce. To tyle z niedogodności. 
    >
    > Gdyby nie organizacje takie jak adt, które normalizują i pomagają, pewnie całkiem inaczej bym przechodziła przez to wszystko.