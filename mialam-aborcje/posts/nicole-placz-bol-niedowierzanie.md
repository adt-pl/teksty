---
social:
  cards_layout: story

autorka: Nicole 
title: Płacz, ból, niedowierzanie.
description: Pluje sobie w brodę, że żyjemy w takim kraju, gdzie już nie mówiąc o dostępności takich tabletek, ja, 22 latka, pracowita, nie mogę sobie pozwolić na dziecko. To jest straszne, że kobieta musi przeżywać taki ból w sobie, bo chce, ale nie może.

date: 2021-07-14
---

# Płacz, ból, niedowierzanie.

!!! quote annotate "Nicole"
    **To Twoje ciało, Twoja decyzja. Pamiętaj, że nie jesteś sama, masa kobiet robi to samo co Ty.**
    
    > Hej! Jeśli to czytasz to znaczy, że stoisz przed takim samym wyborem jak ja. Ponad 3 tygodnie temu dowiedziałam się o ciąży, z testu, a właściwie z pięciu, bo nie mogłam uwierzyć w te 2 kreski na każdym z nich. Z wyliczeń wyszło, że byłam wtedy w 6 tygodniu. Płacz, ból, niedowierzanie. Moja sytuacja była na tyle przygnębiająca, że 3-4 lata temu jeden z lekarzy uznał mnie za niepłodną. Nie miałam obaw o ciąże i się nie zabezpieczałam. Życie jednak zgotowało mi inny los. 
    > 
    > <!-- more -->
    > 
    > Dodam, że od 2 lat jestem w związku i mam kochającego i wspierającego mnie chłopaka. Tego samego dnia, nawet nie wiedząc czy chce urodzić zamówiłam tabletki, żeby nie było za późno. Skontaktowałam się z [WHW](https://womenhelp.org) (1). Tabletki przyszły do mnie po 1,5 tygodnia. W tym czasie przemyślałam sobie wszystko, za i przeciw, nie ukrywam, że łapałam się już na tym, że naprawdę myślałam intensywnie o byciu matką. 
    > 
    > Jednak zeszłam na ziemię, pomyślałam o wszystkich kosztach, o tym, że mam 22 lata, że w czasie, gdy już byłam w ciąży piłam, paliłam, co jak dziecko jest chore? Nie mogę sobie na to pozwolić w tym wieku, nie dałabym mu tego co bym chciała. Byłam w stanie poświecić swoje życie dla tego dziecka, ale to mi podpowiadało serce, a rozum podawał wiele powodów przeciw. W zgodzie ze sobą postanowiłam to zrobić. Poczekałam na odpowiedni moment, trochę luzu w życiu codziennym. 
    > 
    > Wzięłam pierwszą, płakałam połykając ją, ale wiedziałam, że to najlepsza droga. Nic mi po niej nie było. Po 24h wzięłam cztery z drugich tabletek. Kupiłam też leki przeciwwymiotne i przeciwbólowe. Po godzinie od połknięcia zaczęły się skurcze, zaczęłam krwawić i czuć się strasznie senna. Wyleciał ze mnie skrzep, wielkości dłoni, myślałam, że to koniec, ale najgorsze dopiero nadeszło. Po 20 minutach dopadły mnie okropne skurcze, w życiu mnie tak nic nie bolało, tętno drastycznie mi spadło i gdy siedziałam na toalecie robiło mi się ciemno przed oczami, myślałam, że odlecę. Trwało to 30 minut, ból nie do opisania, wyleciała ze mnie naprawdę spora masa, a krew się lała jak z kranu. Przeszło. 
    > 
    > Wtedy tylko pomyślałam o tym jak bardzo nienawidzę tego kraju. Byłam wykończona. Jestem obecnie 4 dni po, objawy ustąpiły jak ręką odjął, czasami mnie pobolewa podbrzusze, ale naprawdę delikatnie. Jeśli chodzi o np brzuch widzę, że wraca wszystko do normy. W dniu wzięcia tabletek byłam pomiędzy 8 a 9 tygodniem. Boli mnie to, że musiałam podjąć tak ciężką decyzję, ale nie mogłam postąpić inaczej. Pluje sobie w brodę, że żyjemy w takim kraju, gdzie już nie mówiąc o dostępności takich tabletek, ja, 22 latka, pracowita, nie mogę sobie pozwolić na dziecko. To jest straszne, że kobieta musi przeżywać taki ból w sobie, bo chce, ale nie może.
    > 
    > To Twoje ciało, Twoja decyzja. Pamiętaj, że nie jesteś sama, masa kobiet robi to samo co Ty. To Ty tu rządzisz. Jesteś odpowiedzialna, nieważne jaką decyzje podejmiesz. Jesteś dzielna. Bądź sobą.
    > 
    > Jeszcze jedno, nie bój się o tym porozmawiać z kimś bliskim, to jest potrzebne. Moje przyjaciółki wiele mi poukładały w głowie i były ze mną w tym czasie, zawsze będę im wdzięczna.
    
1.  [**womenhelp.org**](https://womenhelp.org) jest rekomendowanym przez ADT bezpiecznym i sprawdzonym źródłem leków poronnych