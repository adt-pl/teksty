---
social:
  cards_layout: story

autorka: Ola 
title: Wyleciał zarodek, sprawdziłam to wyciągając na łyżkę
description: Bałam się, że 10 tydzień to za późno i się nie uda. Były ze mną przyjaciółki. Ja już byłam na zwolnieniu lekarskim z pracy, za sobą miałam 4 wizyty u ginekologa, CO JA POWIEM? Jakim cudem nagle dziecka nie ma? Wszystkim powiedziałam to samo kłamstwo.

date: 2021-05-03
---

# Wyleciał zarodek, sprawdziłam to wyciągając na łyżkę
!!! quote "Ola"
    **Jeśli dziecko ma się urodzić niechciane to lepiej dla niego żeby się nie urodziło**

    > Krótko i na temat: W piątek zamówiłam tabletki, zostały tego samego dnia wysłane, a doszły do mnie po 8 dniach – super. 9 tydzień i 5 dni. 
    > 
    > <!-- more -->
    > 
    > Czwartek. Wzięłam mifepristone o godzinie 10:00, cały dzień czułam się normalnie. 
    > 
    > Piątek godzina 9:30 wzięłam tabletkę przeciwbólową IBUPROM RR, 10:15 wzięłam 4 tabletki miso, pomiędzy dziąsło a policzek z lewej strony dwie z prawej dwie. Powinnyśmy je trzymać pół godziny, lecz mi się nie rozpuściły więc dałam je pod język na jakieś 5 minut jeszcze, resztę połknęłam. UWAGA!! Tabletki miso popijajcie sokiem lub jogurtem, bo ich smak jest obrzydliwy i ja po godzinie je zwymiotowałam. Ogólnie nic się nie dzieje przez to, że je zwymiotujecie bo one zaczynaja działać już od momentu włożenia do buzi. Ja ciągle leżałam z termoforem na brzuchu - pomagał mi nie odczuwać tak bardzo skurczy. 
    > 
    > Dziewczyny, skurcze będą bardzo bolesne, ale do zniesienia. Chodźcie. Posprzątajcie, pozamiatajcie pokój, kurze, cokolwiek. Ja leżałam 2 godziny i nie zaczęła mi w ogóle krew lecieć, tylko biegunka. Minęły 3 godziny, nic się nie działo wiec wzięłam kolejne 4 tabletki miso, zaczęłam się ruszać, chodzić, pojawiło się krwawienie, nagle mnie zginęło w pół. Pobiegłam do toalety i o godzinie 14:18 było po wszystkim. Wyleciał zarodek, sprawdziłam to wyciągając na łyżkę, żeby mieć pewność.
    > 
    > Ulga i kamień z serca. Bałam się, że 10 tydzień to za późno i się nie uda. Wzięłam kolejna tabletkę przeciwbólową, do 16:00 miałam skurcze. Były ze mną przyjaciółki, nie bądźcie same, musi ktoś nad wami czuwać. 
    > 
    > ALE CO DALEJ? Ja już byłam na zwolnieniu lekarskim z pracy, za sobą miałam 4 wizyty u ginekologa, CO JA POWIEM? Jakim cudem nagle dziecka nie ma? Wszystkim powiedziałam to samo kłamstwo. „W nocy obudziłam się zakrwawiona, zaczęłam mieć skurcze i wiedziałam co się dzieje. Nie pojechałam do szpitala bo tam by mnie trzymali pare dni, możliwe że zrobiliby łyżeczkowanie, byłabym sama bo jest pandemia i że zadecydowałam poradzić sobie z tym naturalnie. Pojechałam do lekarza po południu tego samego dnia, potwierdził poronienie”. To przejdzie. Dodatkowo mówcie, że miałyście dużo nerwów, stresu. 
    > 
    > Ja miałam za mało progesteronu i brałam tabletki 3 razy dziennie - duphaston - powiedziałam lekarzowi, że bardzo dużo wymiotowałam i możliwe ze nie zdążały się rozpuścić, a ja je zwracałam. Krwawienie miałam przez ponad tydzień od aborcji, często lekkie skurcze. To wszystko jest naprawdę łatwiejsze niż się wydaje.
    > 
    > JEŚLI DZIECKO MA URODZIĆ SIĘ NIECHCIANE TO lepiej DLA NIEGO ŻEBY SIE NIE URODZIŁO. Po co masz całe życie patrzeć na nie z żalem i nienawiścią?
    > 
    > Dziecko musi być wyczekane, zaplanowane A PRZEDE WSZYSTKIM TY MUSISZ CZUĆ SIĘ GOTOWA NA BYCIE MATKĄ, NA NAUCZENIE NOWEJ ISTOTY WSZYSTKIEGO OD POCZĄTKU, NA ZAPEWNIENIE MU DOMU, RODZINY, CIEPŁA I MIŁOŚCI DWÓJKI KOCHAJĄCYCH SIĘ RODZICÓW!
    > 
    > Powodzenia :heart:
    
