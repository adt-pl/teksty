---
social:
  cards_layout: story

autorka: Oliwia 
title: Nie wiadomo kiedy
description: Pierwsza myśl to, że nie mogę mieć kolejnego dziecka, mam problemy finansowe, małe dziecko i mieszkam z rodzicami. Po pierwsze nie uprawiałam tak naprawdę seksu od dawna.

date: 2020-06-23
---

# Nie wiadomo kiedy

!!! quote "Oliwia"
    **Dziewczyny nie jesteście same. Pamiętajcie, że to co wydaje wam się słuszne, takie właśnie jest!**

    > Muszę zacząć od tego, że mam córkę, faceta z problemami i żadnych perspektyw na przyszłość.
    > 
    > <!-- more -->
    > 
    > Początek maja, zjadłam twaróg na śniadanie, dostałam biegunki, 2 dni później zaczęłam odczuwać mdłości. Nie dopuszczałam myśli, że mogę być w ciąży, ale objawy podobne do pierwszej.
    > 
    > Poczekałam jeszcze 4 dni, zrobiłam test, wyszedł pozytywny. Pierwsza myśl to, że nie mogę mieć kolejnego dziecka, mam problemy finansowe, małe dziecko i mieszkam z rodzicami. Po pierwsze nie uprawiałam tak naprawdę seksu od dawna. No ale jak widać, można zajść w ciążę niewiadomo kiedy… Znałam portal aborcyjny już od dawna, więc szybko wypełniłam konsultacje, facet zapłacił i czekałam na tabletki.
    > 
    > Strach, że ktoś się domyśli, że jednak to się nie powiedzie, że to, że tamto. Tabletki przyszły po 5 dniach, wg moich obliczeń był to już 7-8 tydzień ciąży. Do ginekologa nie poszłam, ponieważ nawet nie mam ubezpieczenia, a poza tym bałam się, bo nie mieszkam w wielkim mieście i lekarz zna wszystkie swoje pacjentki… Z zażyciem leków zwlekałam 3 dni, ale w końcu je zażyłam. Bałam się cholernie.
    > 
    > Pierwsza rzecz która zrobiłam po przyjęciu leków to był płacz, lament i szloch. W głębi duszy już wybierałam imię. Jednak racjonalne myślenie podpowiedziało mi, że nie radzę sobie jeszcze na tyle z jednym dzieckiem by mieć kolejne. Raz czuję ulgę, za chwilę przychodzi moment żalu, strachu itd.
    > 
    > Jednak wiem, że to co zrobiłam było słuszne. Nie chciałam skazać dziecka na życie w ubóstwie i odmawiać jednemu dziecku żeby kupić coś drugiemu… Dziewczyny nie jesteście same. Pamiętajcie, że to co wydaje **wam** się słuszne, takie właśnie jest!
    
