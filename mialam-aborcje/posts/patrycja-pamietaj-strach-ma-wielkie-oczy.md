---
social:
  cards_layout: story

autorka: Patrycja 
title: Pamiętaj strach ma wielkie oczy
description: My kobiety jesteśmy silne i dzielne. Najważniejsze odnaleźć spokój, zając czymś głowę i znaleźć najlepszą dla siebie pozycje na ten moment. Ciepły termofor na pewno się przyda. 

date: 2022-06-22
---

# Pamiętaj strach ma wielkie oczy

!!! quote "Patrycja"
    **My kobiety jesteśmy silne i dzielne - trzymam za każdą z was kciuki!**

    > Po tabletki aborcyjne sięgnęłam w 5 tygodniu ciąży.
    > 
    > <!-- more -->
    > 
    > Od pierwszego pozytywnego testu wiedziałam razem z moim mężem ze chcemy aborcji. Uczucie jakie mi towarzyszyło to strach przed tym co mi nie znane. Najgorsze co można zrobić to czytać internet, bo tam są same straszne historie i przeżycia. Ja czytałam i to napędzało we mnie jeszcze większy strach i panikę.
    > 
    > Pierwsza tabletkę wzięłam 24.05.22 o godzinie 11. Nic się nie działo. Czułam się tylko bardzo zmęczona i robiłam sobie kilka drzemek w ciągu dnia.
    > 
    > Kolejne 4 tabletki miałam wziąć 25.05.22 o godzinie 23 (zalecenie po 36 godz. dostałam) ale gdy poszłam do toalety ku mojemu zaskoczeniu na wkładce zobaczyłam pełno krwi i zarodek. W tym momencie przeraziłam się i wpadłam w panikę. Szczerze mówiąc wolałabym tego nie widzieć. Od razu po tym czyli o godzinie 19.00 wzięłam ibuprofen i 4 tabletki. 2 tabletki po każdej stronie dziąseł. O 19.30 popiłam woda resztki tabletek które się nie rozpuściły i położyłam się do łóżka.
    > 
    > Po kilku minutach zaczął boleć mnie brzuch jak na okres i bardzo mocno plecy, ale ja tak zawsze mam podczas okresu. Nakleiłam sobie plaster na plecy przeciwbólowy i było lepiej. Po jakimś czasie pojawiło się mocniejsze krwawienie i skurcze. Były bolesne ale dało się wytrzymać. 
    > 
    > Zaczęłam słuchać medytacji, oddychać spokojnie ale największe ukojenie przyniosło mi siedzenie na toalecie. To była najlepsza pozycja w której nie odczuwałam bólu ani skurczy. Całość trwała u mnie łącznie 2.5 godziny. Muszę przyznać że były to najdłuższe 2.5 godziny w moim życiu ale dałam radę.
    > 
    > **Dziś czuje już ulgę...**Pamiętaj strach ma wielkie oczy. My kobiety jesteśmy silne i dzielne. Najważniejsze odnaleźć spokój, zając czymś głowę i znaleźć najlepszą dla siebie pozycje na ten moment. Ciepły termofor na pewno się przyda. Trzymam za każdą z was kciuki.
    > 
    > Przesyłam duża ciepła i miłości.
    
