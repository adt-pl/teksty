---
social:
  cards_layout: story
wiek: 25
autorka: Paula 
title: Płakałam w przekonaniu, że umrę albo wyląduję w szpitalu. Ale nie, to tylko straszenie.
description: Gdy zobaczyłam jedna kreskę, a drugą ledwo widoczną popłakałam się. Gdy pokazała test narzeczonemu też płakałam. Powtórzyłam test po kilku dniach. Już miałam pewność.

date: 2023-01-19

---

# Płakałam w przekonaniu, że umrę albo wyląduję w szpitalu. Ale nie, to tylko straszenie.

!!! quote annotate "Paula, lat: 25"
    **Nie bój się skorzystać z pomocy. Nie słuchaj innych i postępuj tak jak ty uważasz. To twoje życie i to ty je przeżyjesz, nie ktoś inny.**

    > Pod koniec listopada dowiedziałam się, że jestem w ciąży. Gdy zobaczyłam jedna kreskę, a drugą ledwo widoczną popłakałam się. Gdy pokazała test narzeczonemu też płakałam. 
    > 
    > <!-- more -->
    > 
    > Powtórzyłam test po kilku dniach. Już miałam pewność. Zdecydowaliśmy o kupnie tabletek. Napisałam e-maila [WHW](https://womenhelp.org) (1), zapłaciłam (musieliśmy się zapożyczyć na te tabletki)... Przyszły dosyć szybko bo około po 10 dniach. Zależało mi, byłam już około 9 tygodnia. 
    > 
    > Zdecydowałam się na aborcje, bo: 
    > 
    > * Nie stać mnie na dziecko. Czasami ledwo wiążemy koniec z końcem. Aktualnie nie mam pracy.
    > * Nie chcę dzieci, a na pewno nie teraz. Wydaje mi się, że jestem nieodpowiedzialna. Chociaż moimi kotkami zajmuje się z należytą odpowiedzialnością.
    > * Mamy malutkie mieszkanie. Nie było by miejsca na nowego członka.
    > * Jeżeli się na dziecko zdecydujemy, to je zrobimy. Bo takie plany mamy, ale stanowczo nie teraz.
    > * Mam problemy z ciśnieniem, sercem, bałam się, że tego dziecka nie donoszę, lub że urodzi się chore, albo ja zakończę swoje życie przy porodzie.
    > * Bardzo boję się bólu. Bardzo szybko panikuje gdy coś się ze mną dzieje. Poród odpada. Psychicznie bym nie wytrzymała.
    > 
    > Aborcja przebiegła szybko. Wzięłam 1 tabletkę. Po około 24h zaczęłam czuć lekki ból i wystąpiło lekkie krwawienie. Potem 4 następne i po około 30-1h wystąpiły skurcze i krwawienie. Ból był porównywalny do tego miesiączkowego, a zawsze mam bardzo bolesne okresy. Wymiotowałam z bólu i miałam rozwolnienie, jak co miesiąc, chociaż ten ból był nieco inny. Trwał 1 dzień, wyleciało dużo skrzepów. Nie przyglądałam się im. Nie było po co. Krwawienie trwało około 2 dni (takie większe) i około tydzień w mniejszym natężeniu. 
    > 
    > Zaraz przed wzięciem tabletek naczytałam się różnych stron, gdzie było napisane, że od tego się umiera, są krwotoki, zakażenia, szpital itp. Byłam przerażona i w stresie, ciągle płakałam w przekonaniu, że umrę albo wyląduje w szpitalu. Ale nie, to tylko straszenie. 
    > 
    > Teraz jestem wdzięczna, że tak szybko uzyskałam pomoc. Jeżeli będę potrzebowała pomocy drugi raz też się na to zdecyduje. 
    > 
    > O aborcji wie tylko nasz przyjaciel i jego partnerka. Nikt więcej. Jak narazie nie mam zamiaru nikomu mówić. Boję się opinii i wytykania palcami przez rodzinę i innych znajomych.
    
1.  [**womenhelp.org**](https://womenhelp.org) jest rekomendowanym przez ADT bezpiecznym i sprawdzonym źródłem leków poronnych