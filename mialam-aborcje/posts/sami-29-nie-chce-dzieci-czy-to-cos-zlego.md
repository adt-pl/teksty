---
social:
  cards_layout: story
wiek: 29
autorka: Sami
title: Wiedziałam, że nie chce dzieci jednak z tyłu głowy ciągle miałam, że robię coś złego
description: >-
    O ciąży dowiedziałam się mniej więcej w 5 tygodniu, od zawsze wydawało mi się że w takiej sytuacji bez zastanowienia podejmę szybką i zdecydowana decyzję o przerwaniu ciąży, ale jak się okazało łatwiej się mówi niż robi.

date: 2023-12-07
---

# Wiedziałam, że nie chce dzieci jednak z tyłu głowy ciągle miałam, że robię coś złego

!!! quote "Sami, lat: 29"
    **Dziewczyny, nie dajcie sobie wmówić że robicie coś złego.**

    > Hej dziewczyny!
    >
    > Postanowiłam napisać kilka słów bo wiem jak ważne są takie historie dla innych, którzy dopiero zdecydują się na abrocje. Ja mam już to za sobą więc chętnie opowiem swoją.
    > 
    > <!-- more -->
    > 
    > O ciąży dowiedziałam się mniej więcej w 5 tygodniu, od zawsze wydawało mi się że w takiej sytuacji bez zastanowienia podejmę szybką i zdecydowana decyzję o przerwaniu ciąży, ale jak się okazało łatwiej się mówi niż robi.
    > 
    > Wiedziałam, że nie chce dzieci jednak z tyłu głowy ciągle miałam, że robię coś złego. Wtedy trafiłam na grupę dziewczyn, które wspierają w aborcji. Przeczytałam mnóstwo historii i zrozumiałam, że moje obawy są spowodowane nie tym co naprawdę czuje, a presją społeczeństwa i tym co przez lata opowiadali mi np. na lekcjach religii. 
    >
    > Po wielu godzinach rozmyślań podjęłam decyzję, tabletki zamówione dotarły do mnie w ok. 8 dni. Pierwsza tabletka - zero objawów, po 24h 4 tabletki między dziąsło a policzek. Lekkie bóle brzucha zaczęły się po 30 minutach, ale rozkręciły się bardzo szybko. >
    >
    > Niestety tabletka przeciwbólowa nie zdążyła zadziałać. Wymioty, biegunka i ostry ból brzucha wycial mnie z życia na ok godzinę. Kiedy nabrałam trochę sił udało mi się przenieś do łóżka i zdrzemnąć, po ok 30 minutach obudził mnie silny skurcz, poczułam jak coś większego ze mnie wylatuje po czym ból i wszystkie objawy jakby zelzaly.
    >
    > Cały czas byłam w kontakcie z osobą, która wspiera osoby w takiej sytuacji jak ja, informowałam ją na bieżąco i w końcu po wysłaniu zdjęcia dostałam potwierdzenie, że już po wszystkim. Łzy szczęścia, niesamowita ulga i wdzięczność, wtedy tylko to mi towarzyszyło i wiedziałam, że podjęłam najlepsza na ten moment decyzję. 
    >
    > Niedługo mijają 2 tygodnie, wszystko wraca do normy, a ja się czuje cudownie bo wzięłam swój los w swoje ręce.
    >
    > Dziewczyny, nie dajcie sobie wmówić że robicie coś złego. Cokolwiek chcecie zrobić, urodzić czy przerwać ciąże to jest to okej bo jest to wasza decyzja i nikt się lepiej wami nie zaopiekuje niż wy same sobą. Wspieram was wszystkie i ściskam bardzo mocno.

