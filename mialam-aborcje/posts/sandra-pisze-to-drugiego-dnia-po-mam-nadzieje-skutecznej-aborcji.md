---
social:
  cards_layout: story
wiek: 27
autorka: Sandra 
title: Piszę to drugiego dnia po, mam nadzieję, skutecznej aborcji
description: Test pokazał dwie kreski, a ja wiedziałam, że nie chcę ciąży… narzeczony bardzo martwił się moją reakcją (spodziewał się że też będę się cieszyć). Mijały dni a ja czułam się coraz gorzej fizycznie i psychicznie, nienawidziłam tego stanu, nie umiałam udawać że się cieszę.

date: 2021-05-20
---

# Piszę to drugiego dnia po, mam nadzieję, skutecznej aborcji

!!! quote annotate "Sandra, lat: 27"
    **Czuję że znów jestem sobą**

    > Piszę to drugiego dnia po, mam nadzieję, skutecznej aborcji.
    > 
    > <!-- more -->
    > 
    > Za miesiąc obchodzę 28 urodziny, mam narzeczonego, mieszkanie, prace i kota – mam dobre życie. Postanowiliśmy z partnerem postarać się o dziecko, mimo że ja od zawsze mówiłam że nie chce mieć dzieci, to pomyślałam że możemy spróbować bo na pewno jak już zajdę w ciąże to będę szczęśliwa. Już po pierwszej próbie chciałam się z tego wycofać, pojawił się strach i niechęć, niestety było już za późno, ale wtedy jeszcze tego nie wiedziałam… zbliżał się termin okresu, ale ten nie pojawił się, za to pojawiły się bardzo bolesne piersi.
    > 
    > Test pokazał dwie kreski, już wtedy wiedziałam ze nie chcę tej ciąży… narzeczony bardzo się ucieszył, a jednocześnie martwił moja reakcją (spodziewał się że też będę się cieszyć, w końcu chcieliśmy tego). Mijały dni a ja czułam się coraz gorzej fizycznie i psychicznie, nienawidziłam tego stanu, nie umiałam udawać że się cieszę, mimo że wszyscy wokół skakali ze szczęścia.
    > 
    > W końcu po szczerej rozmowie z narzeczonym doszliśmy do wniosku że to nie ten czas, że może kiedyś ten dobry czas nadejdzie, a może nigdy, ale jedno jest pewne – muszę poddać się aborcji. Początkowo miałam jechać do Czech, ale dzień przed planowanym umówieniem wizyty, przypomniało mi się że podczas strajków zapisałam sobie numery telefonów i strony internetowe które oferują pomoc kobietom takim jak ja. Tak trafiłam na [WHW](https://womenhelp.org) (1). Zamówiłam tabletki, po 4 dniach przyszły i wczoraj tj. w sobotę wzięłam tabletki. To co się działo było czymś strasznym… może dlatego ze to był już 8tc, a może po prostu nie każdy ma to szczęście przejść to w miarę łagodnie. 2h wymiotów i bardzo silnej biegunki połączonej z turbo bólami brzucha, ostatnie pół h leżałam wykończona na podłodze wc i myślałam że nienawidzę swojego kraju za to że muszę to w taki sposób przechodzić… nagle bóle ustały, podniosłam się i siadając znów na wc poczułam jak wylatuje ze mnie to co miało wylecieć. Ulga.
    > 
    > Do teraz dosyć mocno krwawię, ale tak jak pisałam możliwe że jest to spowodowane dosyć późną ciążą. Dziękuje dziewczynom z WHW że przywróciły mi moje dawne życie. Czuję że znów jestem sobą i znów kocham swoje życie.
    
1.  [**womenhelp.org**](https://womenhelp.org) jest rekomendowanym przez ADT bezpiecznym i sprawdzonym źródłem leków poronnych