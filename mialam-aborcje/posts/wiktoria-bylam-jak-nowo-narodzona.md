---
social:
  cards_layout: story
wiek: 19
autorka: Wiktoria
title: Następnego dnia byłam jak nowo narodzona
description: Pamiętam to jak dziś, mam bardzo regularne miesiączki więc kilkudniowe odchylenie było dla mnie zdziwieniem,  studia, stres, sesja, chciałam to sobie tak stwierdzić. Jednak znam swoje ciało, tak jak większość z nas, czułam że coś jest nie tak.
date: 2024-08-06
---

# Następnego dnia byłam jak nowo narodzona

!!! quote "Wiktoria, lat: 19"
    **Historia dla kobiet które tak jak i ja boją się aborcji!**

    > Pamiętam to jak dziś, mam bardzo regularne miesiączki więc kilkudniowe odchylenie było dla mnie zdziwieniem,  studia, stres, sesja, chciałam to sobie tak stwierdzić. Jednak znam swoje ciało, tak jak większość z nas, czułam że coś jest nie tak.
    >
    > <!-- more -->
    >
    > Byłam wtedy u mojego partnera w domu, dla spokoju uznałam że zrobię test… zrobiłam i pierwsze co poczułam to szok, strach i bijące serce, to pamiętam gdy zobaczyłam dwie mocne czerwone kreski. 

    > Ja i mój facet siedzielismy pierwsze 10 minut oszołomieni i wystraszeni, myśl o byciu rodzicami bez względnych warunków, nie była do pomyślenia. opanowaliśmy emocje, a raczej staraliśmy się. Odrazu zorganizowałam tabletki od Women Help Women. 

    > Okres oczekiwania na tabletki brałam na spokojnie. Jestem ogromną panikarą, więc to było trudniejsze niż mogłoby się zdawać. 

    > Dzień brania tabletek, to był ogromny stres, partner nie opuścił mnie na krok, leżał ze mną przez pierwsze 30 minut gdy tabletki się rozpuszczały. Całe 30 minut miałam ogromny strach w sobie, ale mówiłam sobie, niedługo będzie po wszystkim. Dziękuję do teraz mojemu partnerowi że był ze mną cały ten czas. Biegł do sklepu gdy tylko zabrakło mi wody czy słodyczy. 

    > Po około godzinie wszystko się zaczęło, z historii które tutaj wyczytałam, dużo kobiet znosi to w miarę znośnie… jednak nie ja. Jestem bardzo odporna na ból, ale ten ból mogłam określić jako 11/10. Krwawienie było umiarkowane, jednak ból nie do zniesienia przez kolejne półtorej godziny. Dodatkowo dreszcze, lekka gorączka, odruchy wymiotne i biegunka.

    > Ból odszedł wraz z zarodkiem, uwierzcie mi, siedziałam wtedy na toalecie, a gdy to poczułam jak ten zarodek wychodzi, byłam na skraju wytrzymałości, a gdy ten ból nagle zniknął? To było najpiękniejsze uczucie jakie kiedykolwiek przeżyłam. 

    > Reszta przeszła sprawnie, dreszcze się utrzymywały najdłużej, ale następnego dnia gdy wstałam… byłam jak nowo narodzona! Nie czułam nic, było wyśmienicie, przysięgam! 

    > Więc to rada dla wszystkich moich ‘panikar’ takich jak ja, nie dajcie się zjeść swojemu strachowi, dacie radę tak jak dałam sobie ja. Aktualnie mija 4 tydzień od aborcji, czuję się świetnie, czuję że żyję tak jak żyłam przed ciążą. 

    > Jednak przestroga dla kobiet, wiem ile mówi się o antykoncepcji, zabezpieczeniach etc. Nigdy nie dajcie się namówić na ten jeden raz bez! Trzymajcie się ciepło! Nie bójcie się i trzymam za was kciuki! Wasza panikara!