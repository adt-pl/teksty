---
date: 2021-03-09
time: 10:09

categories:
  - Historia
tags:
  - Feminizm

postImage: yes
postImagePath: /edu/assets/images/liberal-jane.jpg
postImageHeight: 35%
postImageTitle: Dzień uznania pracy aborcjonistek - 10 marca
postImageAlt: Kobiety stojące ramię w ramię - czarna kobiet, lekarka, pielęgniarka oraz nastolatka.
postImageSource: yes
postImageSourceText: Liberal Jane
postImageSourceUrl: https://www.liberaljane.com/
---

# Dzień Uznania Pracy Aborcjonistek { id="10-marca-dzien-uznania-aborcjonistek" }

10 marca to Dzień Uznania Pracy Aborcjonistek, szerzej znany jako Dzień Wdzięczności do osób, które dostarczają aborcje wszystkim tym, które jej potrzebują. 

<!-- more -->

## Czemu świętujemy aborcję 10 marca? { id="dlaczego-swietujemy" }

**10 marca 1993 roku w USA, dr David Gunn został zamordowany przez anty-aborcyjnego fanatyka Michaela F. Griffina.** Griffin w trakcie procesu twierdził, że działał w imieniu Boga, który nakazał mu zamordować lekarza wykonującego aborcję. Dr Gunn wchodził właśnie do przychodni Penascola Medical Services – jednej z wielu, w których pracował w czasie swojej lekarskiej kariery, gdy padły pierwsze strzały. **Dr David Gunn życie zawodowe poświęcił pomocy kobietom z mniej uprzemysłowionych regionów Ameryki w dostępie do aborcji.** By uhonorować jego pamięć, trzy lata po jego śmierci, 10 marca został ogłoszony dniem wdzięczności i uznania dla osób, które pomagają w dostępie do aborcji (ang. Abortion Provider Appreciation Day). Dzień ten na stałe wpisał się do kalendarza.

Co roku, 10 marca w USA jest **dniem doceniania osób, które pracują w klinikach, jako lekarki/lekarze, doule aborcyjne, ale też pomagają w dostępie do aborcji poza formalnym systemem ochrony zdrowia.** To dzień wręczania kartek z wyrazami wdzięczności, kwiatów i podziękowań.

## Anty-aborcyjny terroryzm – morderstwa fanatyków z ruchu „pro-life” { id="anty-aborcyjny-terroryzm" }

Od śmierci doktora Davida Gunna mija dziś 28 lat. **W tym czasie życie straciło kilku lekarzy ginekologów,** między innymi George Tiller, który powadził w Wichita w Kansas klinikę aborcyjną specjalizującą się w aborcjach w drugim i trzecim trymestrze ciąży. Była to jedna z trzech tego typu klinik na terenie Stanów Zjednoczonych. **W klinice tej w 1985 podłożono bombę, a Tiller został postrzelony w 1993 roku.** Pod kliniką regularnie demonstrowali ekstremiści antyaborcyjni nawołując do egzekucji. W maju 2009 George Tiller został zastrzelony w kościele luterańskim w stanie Kansas przez 51-letniego aktywistę antyaborcyjnego, Scotta Roedera.

W listopadzie 2015 roku w stanie Kolorado napastnik Robert Lewis Dear Jr. wtargnął na teren kliniki Planned Parenthood z bronią, zabił trzy osoby i ranił dziewięć innych. **W trakcie rozprawy nazwał siebie „wojownikiem walczącym w obronie dzieci”.**

Zaraz po tym wydarzeniu amerykańskie aktywistki zapytały, dlaczego media nie używają określenia **"atak terrorystyczny"** do opisu tego wydarzenia. Słusznie zauważały, że napastnik – biały Amerykaninem z klasy średniej, nie ukrywający swojej katolickiej wiary – wymyka się stereotypowi „terrorysty”. 

Podobnych ataków było więcej, jednak nie powstrzymują one lekarzy i lekarek pracujących w klinikach aborcyjnych od angażowania się w ruch pro-choice i nawoływania, że jednoznacznie trzeba potępiać podobne zamachy, a nie osoby wykonujące aborcje.

## 10 marca to także święto wszystkich przyjaciółek w aborcjach { id="aborcyjne-przyjaciolki" }

Dlatego dziś, 10 marca, w Dniu Uznania Osób, które pomagają w dostępie do aborcji, uznajemy i celebrujemy też same siebie i samoobsługę aborcyjną.

**Samoobsługa aborcyjna ma naprawdę długą historię,** ale pojawienie się tabletek poronnych, organizacji pomagających w przeprowadzeniu własnej aborcji, protokoły i badania na temat bezpieczeństwa sprawiły, że **własna aborcja farmakologiczna ma prawdziwy wymiar emancypacyjny,** a wraz z nim zmienia się definicja „abortion provider”.

My – robiąc własną aborcje – stajemy się właśnie tymi prowajderkami. Dzisiejsze święto, to także dzień uznania dla osób, które nam w aborcjach pomagają – asystują nam przed, w trakcie, po aborcji, dzielą się wiedzą, doświadczeniem, trzymają za rękę czy towarzyszą nam poprzez internet.

## Pomagamy sobie w aborcjach, bo one się działy, dzieją i dziać będą { id="pomoc-wzajemna" }

Najważniejsze, żeby każda osoba potrzebująca informacji, wsparcia, pomocy nie została sama.

Bo pamietaj – #NieJesteśSama. Są nas tysiące, a aborcja znaczy życie. Przerywamy ciąże, szukamy informacji, wspieramy się, pożyczamy sobie pieniądze. **Solidarność aborcyjna jest niewidoczna, ale ona jest, jest ogromna i wzruszająca.**

Kilka przykładów organizacji, które wraz z nami otrzymują dzisiaj życzenia: *Women Help Women, Kobiety W Sieci, Ciocia Basia, Abortion Network Amsterdam czy Ciocia Czesia i Ciocia Wienia.*

Wszystkiego najlepszego!

Wszystkiego dobrego dla wszystkich aborcjonistek! Dla wszystkich koleżanek, które były przy nas, podawały szklankę wody w trakcie, służyły dobrym słowem, informacją, nie oceniały, ale akceptowały.