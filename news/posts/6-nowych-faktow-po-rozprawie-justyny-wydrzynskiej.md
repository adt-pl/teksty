---
date: 2023-02-06
time: 19:26
authors:
  - adt
tags:
  - Justyna Wydrzyńska
  - Przeciwnicy aborcji
categories:
  - Polityka
  - Organizacje aborcyjne

postImage: yes
postImagePath: /news/assets/images/justyna-w-sad/justyna-wydrzynka-na-lawie-oskarzonych.jpeg
postImageHeight: 22%
postImageTitle: Nowe fakty w sprawie Justyny Wydrzyńskiej.
postImageAlt: >-
  Uśmiechnięta Justyna Wydrzyńska zasiana na ławie oskrażonych za próbę pomocy w przerwaniu ciąży.
postImageSource: yes
postImageSourceText: Agata Kubis / oko.press
postImageSourceUrl: https://oko.press/rozprawa-justyny-wydrzynskiej-oskarzonej-o-pomoc-w-aborcji-na-sali-ordo-iuris-relacja-z-sadu
---

# 6 nowych faktów po rozprawie Justyny Wydrzyńskiej { id="6-nowych-faktow-o-rozprawie-justyny-wydrzynskiej" }

Spodziewałyśmy się końca rozprawy i oczekiwania na wyrok – niestety prokuratura i sędzia miały inne plany. Jednak na rozprawie Justyny Wydrzyńskiej wydarzyło sie parę rzeczy, których nie można pominąć. 

<!-- more -->

-   Obrona Justyny wnosiła o odmówienie udziału Ordo Iuris w postępowaniu **po tym, jak upublicznili tajne dane osobowe świadków.** O to samo wnosiła świadkini, której dane zostały ujawnione. Mimo wielokrotnego powtarzania, że rozprawa jest niejawna… sędzina jakoś nie znalazła powodu by wykluczyć z procesu organizację, która złamała prawo. :clown:
-   Fanatykom nie udało się zastraszyć kluczowej świadkini. Ania złożyła zeznania, za co jesteśmy jej niesamowite wdzięczne. **Jesteśmy pod wielkim wrażeniem jej siły; jest dla nas symbolem bohaterstwa i woli walki o siebie w najcięższych momentach swojego życia.** O jej historii i wychodzeniu z cyklu przemocy pisałyśmy wcześniej [na naszej stronie](../../jak-justyna.md). Na miejscu religijnych fanatyków nie moglibyśmy spojrzeć w lustro.
-   Okazało się, że Ania nie stawiła się na wcześniejszej rozprawie i nie odebrała **wezwania do stawiennictwa gdyż odebrał je za nią jej przemocowy były, fałszując jej podpis.** Sędzia powiadomiła właściwe organy o możliwości popełnienia przestępstwa. Sąd ujawnił również fakt, że **z powodu agresywnych zachowań mężczyzny rodzinie założona została Niebieska Karta.**
-   **Prokuratura gra na czas przeciwko aktywistkom** – z samego rana złożyła wniosek dowodowy o dołączenie do akt dwóch nagrań z Facebooka. Podobnej sztuczki próbowano już na 3. rozprawie, oskarżając Justynę o “rażące zachowanie poza salą sądową, wskazujące na prognozę kryminalistyczną”. Dowodem tej prognozy miał być kilkusekundowy wycinek wywiadu z Justyną, w którym przyznaje, że… udziela informacji na telefonie aborcyjnym.
-   Dowiedziałyśmy się, że w ujawnieniu danych osobowych świadków pomagała działaczka innej antykobiecej organizacji. **Katarzyna Uroda z Fundacji Pro “Prawo do życia” przyznała się na sądowym korytarzu** do robienia i przekazywania zdjęć wokandy pracownikom Ordo Iuris.
-   Ostatnia rozprawa odbędzie się 14 marca, a wyrok Justyny zapadnie 27 marca. **Jednak to, co jest dla nas najważniejsze, usłyszałyśmy już dzisiaj:** niesamowicie ważne zeznania kobiety, której pomogła Justyna.