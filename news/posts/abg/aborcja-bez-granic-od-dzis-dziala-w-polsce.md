---
date: 2019-12-11
categories:
  - Organizacje aborcyjne

tags:
  - Aborcja Bez Granic


postImage: yes
postImagePath: /news/assets/images/natalia-broniarzyk-2019.webp
postImageHeight: 50%
postImageTitle: Nowa organizacja aborcyjna - Aborcja Bez Granic - rozpoczęła swoją działalność w Polsce.
postImageAlt: Natali Broniarczyk i Karolina Więckiewicz udzielają wywiadu dl PAP, TVN oraz Radio Kolor!
postImageSource: yes
postImageSourceText: Agata Grzybowska / Agencja Gazeta
---

# Aborcja Bez Granic od dziś działa w Polsce! { id="abg-w-polsce" }

11 grudnia ruszyła nowa inicjatywa, “Aborcja Bez Granic”, która ma na celu wspierać wszystkie osoby mieszkające w Polsce i potrzebujące dostępu do bezpiecznej aborcji. Inicjatywa jest wynikiem współpracy kilku aktywistycznych organizacji i grup nieformalnych działających w czterech krajach.

<!-- more -->

Każda osoba potrzebująca informacji na temat możliwości przeprowadzenia aborcji może skontaktować się pod specjalnym numerem telefonu [+48 22 292 25 97](tel:+48222922597) z Kobietami w Sieci ([maszwybor.net](http://www.maszwybor.net/)), **polską grupą aktywistek z ponad trzynastoletnim doświadczeniem w udostępnianiu porad na temat ciąży, łącznie z obiektywnymi i rzetelnymi informacjami dotyczącymi aborcji.**

## Aborcyjna sieć wsparcia { id="aborcyjna-siec-wsparcia" }

Każda osoba potrzebująca aborcji, która do nas zadzwoni będzie skierowana do jednej z następujących organizacji: Aborcyjny Dream Team (Polska), Women Help Women (międzynarodowa organizacja), Ciocia Basia (Niemcy), Abortion Network Amsterdam (Holandia), Abortion Support Network (Wielka Brytania). Tam uzyska informacje na temat [bezpiecznych tabletek poronnych](../../../aborcja/w-domu/index.md), możliwości zamówienia tych tabletek przez internet z wiarygodnych źródeł, możliwości zabiegu [w jednej z klinik aborcyjnych za granicą](../../../aborcja/za-granica/index.md), jak również pomoc w rezerwacji przejazdów i noclegów oraz wsparcie finansowe na pokrycie kosztów wyjazdu oraz aborcji za granicą.

## Aborcja Bez Granic pomaga w aborcjach zapewniając: { id="pomoc-w-aborcjach" }

-   poradnictwo związane z niechcianą ciążą, w tym rzetelne i obiektywne informacje o aborcji,
-   informacje o organizacjach oferujących bezpieczne leki do aborcji farmakologicznej,
-   praktyczne informacje przydatne w zorganizowaniu wyjazdu i zabiegu przerwania ciąży za granicą jak najmniejszym kosztem,
-   informacje o klinikach wykonujących zabiegi w Niemczech, Holandii, Wielkiej Brytanii i w innych krajach, gdy potrzebna jest aborcja powyżej 12. tygodnia ciąży,
-   **wsparcie finansowe na pokrycie kosztów podróży i zabiegu przerwania ciąży,**
-   nocleg,
-   tłumaczenie i wsparcie wolontariuszek i wolontariuszy w zagranicznych klinikach, jeśli nie zatrudniają osób mówiących po polsku,
-   inne formy wsparcia, które okażą się potrzebne i będą możliwe do zrealizowania.

Odwiedź stronę [abortion.eu/pl/](https://abortion.eu/pl/) by skontaktować się z Aborcją Bez Granic bezpośrednio.