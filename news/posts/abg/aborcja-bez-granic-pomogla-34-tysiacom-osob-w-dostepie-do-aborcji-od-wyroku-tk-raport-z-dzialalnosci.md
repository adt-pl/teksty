---
date: 2021-10-21
categories:
  - Organizacje aborcyjne
  - Polityka

tags:
  - Aborcja Bez Granic

postImage: yes
postImagePath: /news/assets/images/34-tys-aborcji-w-pierwszym-roku-abg.webp
postImageHeight: 55%
postImageTitle: Pierwszy rok działaności Aborcji Bez Granic - raport podsumowujący.
postImageAlt: Grafika informacyjna o 34000 przeprowadzonych aborcjach przez ABG w trakcie pierwszego roku działalności.
postImageSource: yes
postImageSourceText: Aborcja Bez Granic
postImageSourceUrl: https://oko.press/przez-rok-dzialaczki-aborcji-bez-granic-pomogly-34-tys-osob
---

# Sprawozdanie: Aborcja Bez Granic pomogła 34 tysiącom osób w dostępie do aborcji od wyroku TK { id="w-rok-aborcja-bez-granic-pomogla-34-tys-osob" }

Przez ostatnie 12 miesięcy grupy działające w ramach Aborcji Bez Granic pomogły 34 tysiącom osób z Polski w dostępie do aborcji. 1080 osób mogło przerwać ciążę w zagranicznej klinice w drugim trymestrze. Wsparcie finansowe wyniosło ponad 700 tysięcy złotych.

<!-- more -->

Rok roku temu – 22 października 2020 Trybunał Konstytucyjny wydał decyzję o niezgodności z konstytucją przesłanki dopuszczalności przeprowadzenia aborcji z przyczyn embriopatologicznych w ustawie antyaborcyjnej. Choć decyzja weszła w życie dopiero pod koniec stycznia, to w praktyce zmiana ta zadziałała od razu. Już 23 października na telefon Aborcji Bez Granic zadzwoniły pierwsze cztery osoby, którym odmówiono aborcji w polskich szpitalach, choć miały do tego prawo zagwarantowane wciąż obowiązującym przepisem ustawy.

### Od 22 października 2020: { id="od-22-10-2020" }

-   **1080 osób** skorzystało ze wsparcia całej inicjatywy Aborcja Bez Granic w organizacji aborcji w drugim trymestrze w zagranicznej klinice.
-   Łącznie ze wszystkich 1080 osób, które zgłosiły się do organizacji wchodzących w skład Aborcji Bez Granic **523 osoby** ujawniły informacje o występowaniu wady płodu. Aborcja w Holandii i Anglii jest do o występowaniu wady płodu. Aborcja w Holandii i Anglii jest dostępna na życzenie, dlatego osoba nie ma potrzeby podawać powodu do aborcji
-   Łączna kwota wsparcia udzielonego przez wszystkie organizacje wchodzące w skład Aborcji Bez Granic wynosi ponad **700 tysięcy złotych.**
-   Na infolinię Aborcji Bez Granic zadzwoniło ponad **8457** osób szukających informacji i dostępu do aborcji a 2758 osób napisało wiadomości e-mail z prośbą o pomoc w aborcji. 274 osoby szukały informacji o tym jak zdobyć tabletkę „dzień po”, a 407 potrzebowało konsultacji po aborcji.
-   Ciocia Basia działająca w Niemczech samodzielnie pomogła **378 osobom** w dostępie do aborcji. 243 osoby przerwały ciążę przyjeżdżając do Berlina, **33 osoby** zostało skierowane do Wiednia do Cioci Wieni do Austrii a pozostałe 102 osoby zostały skierowane do innych niemieckich miast i tam przerwały ciąże z pomocą aborcyjnych Cioć.
-   Abortion Network Amsterdam (ANA) z Holandii samodzielnie pomogła **245 osobom** w dostępie do aborcji w drugim trymestrze ciąży. Łączna kwota wsparcia udzielonego przez Abortion Network Amsterdam wynosi ponad **25 tysięcy złotych** – kwota ta obejmuje koszt zabiegu, pobyt i  organizację wyjazdu w wielu przypadkach również obowiązkowe testy na COVID.
-   Abortion Support Network działająca w Anglii pomogła co najmniej **460 osobom** w dostępie do aborcji w drugim trymestrze. Wsparcie finansowe udzielone  przez ASN osobom z Polski przerywającym ciążę w wyniosło **670 tysięcy złotych.**
-   Pozostałe osoby z łącznej liczby 1080 osób w drugim trymestrze uzyskały wsparcie w aborcji za granicą od więcej niż jednej organizacji wchodzącej w skład Aborcja Bez Granic i wyjechało, żeby przerwać ciążę w Belgii, Hiszpanii, Francji i Czechach.
-   Women Help Women – międzynarodowa organizacja zapewniająca pocztowy dostęp do tabletek aborcyjnych odpowiedziała na ponad **80 tysięcy** wiadomości z Polski. W ciągu ostatnich 12 miesięcy ponad **18 tysięcy** osób skorzystało z pomocy Women Help Women.
-   Na forum Kobiet w Sieci [maszwybor.net](http://maszwybor.net/) zarejestrowało się ponad 2200 nowych osób. Od 22 października **434 osoby** przeprowadziło swoją aborcję ze wsparciem osób z forum, które również mają doświadczenie aborcji farmakologicznej. 45 osób było w drugim trymestrze ciąży – nie mogły/nie chciały wyjechać na zabieg do zagranicznej kliniki i zdecydowały się przyjmować tabletki z asystą Kobiet w Sieci.
-   Aborcyjny Dream Team towarzyszył ponad **3400 osobom** w trakcie aborcji tabletkami w ciągu ostatnich 12 miesięcy. Spośród tych 3400, **77 osób** było w drugim trymestrze ciąży – nie mogły/nie chciały wyjechać na zabieg do zagranicznej kliniki i zdecydowały się przyjmować tabletki z asystą ADT. 967 osób szukało dostępu do tabletki „dzień po”. **361 osób** skontaktowało się z naszą infolinią prawną.
-   W dwóch klinikach w Holandii, do których najczęściej wysyłamy osoby na zabieg aborcji w drugim trymestrze, każdego dnia ciążę przerywa **od 3 do 6** osób z Polski. Wiele z nich załatwia sobie zabieg na własną rękę.
-   W Dzień Bezpiecznej Aborcji, 28 września 2021, Belgijski minister zdrowia i wiceministra ds. równości płci, równych szans i różnorodności ogłosili, że przekażą 10 000 euro na Aborcję Bez Granic, aby wesprzeć osoby, które nie mają dostępu do aborcji w Polsce. Rząd Belgii zauważył, że państwo polskie nie chroni zdrowia swoich obywatelek i obywateli.

## Aborcja Bez Granic vs publiczne szpitale { id="abg-vs-publiczne-szpitale" }

**Biorąc pod uwagę statystyki rządowe z wykonania ustawy za poprzednie lata, stwierdzamy, że Aborcja Bez Granic przejęła niemal wszystkie „ustawowe” zabiegi aborcyjne, które do tej pory były wykonywane w publicznych szpitalach.**

Organizacja zabiegów aborcyjnych dla osób z Polski w drugim trymestrze ciąży spoczywa na barkach feministycznych organizacji i grup nieformalnych oraz zależy od pieniędzy uzbieranych z darowizn.

## Komu pomogłyśmy? { id="komu-pomoglysmy" }

Wśród tysięcy osób korzystających ze wsparcia wszystkich grup wchodzących w skład Aborcji Bez Granic były m.in.:

-   **Magda** pojechała na zabieg aborcji do Niemiec, ale USG pokazało 14 tydzień. Na aborcję bez wystarczającego powodu w Niemczech było już za późno. Magda była bardzo młoda – kolejny wyjazd, zabieg, pobyt to były koszta znacznie przekraczające jej finansowe możliwości. Abortion Support Network pokrył niemal całą potrzebną kwotę, dzięki czemu Magda mogła przerwać ciążę w Holandii.
-   **Kasia** – 15 latka w 12 tygodniu ciąży. Bała się powiedzieć mamie, że uprawiała seks ze swoim chłopakiem. Mama pytała ją kilkukrotnie czy przypadkiem nie spóźnia się jej okres, mają dobry kontakt, ale Kasia strasznie się obawiała, że ją zawiedzie. Na infolinie zadzwoniła matka Kasi. Zabieg odbył się tydzień po pierwszym kontakcie z infolinią.
-   **Anita (imię zmienione)** 19 tydzień ciąża chciana, planowana. Podczas badania USG stwierdzono nieprawidłowości w rozwoju płodu. Pogłębiona diagnostyka potwierdziła, że płód obarczony jest wadami letalnymi. Od polskiego lekarza usłyszała, że „lepiej jeśli wyjedzie za granicę”. Anita skontaktowała się z Aborcją Bez Granic i przerwała ciążę w Holandii. Cała kwota obejmująca koszt wyjazdu, zabieg i pobyt wyniosła prawie 9 tysięcy złotych.
-   **Maja** – 27 latka z małej miejscowości na Podlasiu. Nie spodziewała się ciąży, pozytywny test bardzo ją zaskoczył. Decyzję podjęła szybko. Od początku wiedziała, że nie jest gotowa ani finansowo ani emocjonalnie na kolejne dziecko i zamówiła tabletki z Women Help Women. Przyjęła je we własnym łóżku, karmiąc piersią swoją 11 miesięczną córkę.

Więcej historii z aborcyjnymi doświadczeniami przeczytacie na naszej podstronie "[aborcyjne comming outy](../../../mialam-aborcje/index.md)".