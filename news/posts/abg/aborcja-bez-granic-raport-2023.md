---
date: 2023-10-22
categories:
  - Organizacje aborcyjne
tags:
  - Aborcja Bez Granic
---

# Nowy raport Aborcji Bez Granic za 2023 rok

Nowe informacje o aborcji w Polsce w trzecim roku po wyroku pseudo-TK
(od 22 października 2022 do 22 października 2023), a w nich:

* Ilość przeprowadzonych aborcji,
* Formy udzielanego wsparcia,
* Dane o wsparciu finansowym dla grup aborcyjnych,
* Szczegółowe dane z Niemiec, Czech, Austrii, Holandii i Anglii
* Informacje o kobietach w ciąży zagrażającej życiu
* Historie kobiet które przeprowadziły aborcję
* Komentarz powyborczy

<!-- more -->

Kolejny rekord ABG pokazuje rosnące zaufanie dla oddolnych grup i samodzielnie przeprowadzanej aborcji farmakologicznej.

Poniżej prezentujemy więcej danych Aborcji Bez Granic, informacje o polskich szpitalach i umierających w nich kobietach, przykładowe historie kobiet które przerwały ciążę w ostatnich latach oraz powyborczy komentarz. 

## 3 lata działalności Aborcji Bez Granic - dane

W ciągu ostatnich trzech lat (od wyroku TK) Aborcja Bez Granic pomogła łącznie ponad 125 tysiącom osób z Polski w dostępie do bezpiecznej aborcji.

Przez trzy ostatnie lata sieć Aborcji Bez Granic przeznaczyła na tę pomoc ponad 3 675 000 PLN.

## Dane o działalności z ostatniego roku

W trakcie ostatniego roku (od 22.10.2022 do 22.10.2023) grupy działające w ramach Aborcji Bez Granic pomogły **46 773 tysiącom osób** z Polski w dostępie do aborcji. 

W tym czasie wsparcie finansowe wyniosło ponad **1 675 031 PLN**.

Ponad **1235 osób w drugim i trzecim trymestrze** mogło przerwać ciążę w zagranicznej klinice z naszą pomocą.

### Więcej danych szczegółowych

* 496 osób, które zgłosiły się do organizacji wchodzących w skład Aborcji Bez Granic z prośbą o wyjazd za granicę w drugim lub trzecim trymestrze ujawniły informacje o występowaniu wady płodu (aborcja w Holandii i Anglii jest dostępna na życzenie, dlatego osoba nie ma potrzeby podawać powodu do aborcji).
* Łączna kwota wsparcia udzielonego przez wszystkie organizacje wchodzące w skład Aborcji Bez Granic wynosi **ponad 1 675 031 PLN z czego 1 013 755 zostało przeznaczone na zabiegi,** wyjazdy, pobyt w zagranicznej klinice. Pozostała część kwoty to suma dopłat do tabletek aborcyjnych.
* Coraz więcej osób z Polski potrzebuje zniesienia kwoty darowizny bo **nie stać ich na zamówienie tabletek** (75 euro). Osoby proszące o zniesienie darowizny powołują się na wzrost kosztów życia - w ostatnim roku jest to bardzo częste.
* Na **infolinię** Aborcji Bez Granic zadzwoniło ponad 4864 osób szukających informacji i dostępu do aborcji, w tym **316 uchodźczyń** z Ukrainy.

### Informacje od zagranicznych grupach partnerskich 

* Ciocia Basia działająca w Niemczech samodzielnie pomogła ponad 2000 osób z Polski w dostępie do aborcji. 110 przyjechało na zabieg, pozostałe przerywały ciążę tabletkami.
* Ciocia Wienia działająca w Austrii samodzielnie pomogła również 85 osobom w dostępie do aborcji w austriackich klinikach aborcyjnych. 12 osób zgłosiło potrzebę zorganizowania anonimowego porodu, bo przekroczyły termin dopuszczalności aborcji w Europie.
* Ciocia Czesia pomogła 3514 osobom w dostępie do aborcji w pierwszym i drugim trymestrze ciąży.
* Abortion Network Amsterdam (ANA) z Holandii samodzielnie pomogła 354 osobom w dostępie do aborcji w drugim trymestrze ciąży.
* Abortion Support Network działająca w Anglii pomogła co najmniej 187 osobom w dostępie do aborcji w drugim i trzecim trymestrze.
* Pozostałe osoby z łącznej liczby 1235 osób w drugim trymestrze uzyskały wsparcie w aborcji za granicą od więcej niż jednej organizacji wchodzącej w skład Aborcja Bez Granic i wyjechało, żeby przerwać ciążę w Belgii, Hiszpanii, Francji.

### Informacje o konietach przerywających ciąże

* W dwóch klinikach w Holandii, do których najczęściej wysyłamy osoby na zabieg aborcji w drugim trymestrze, każdego dnia ciążę przerywa od 4 do 7 osób z Polski.
* Coraz więcej osób z Polski z wadami płodu wyjeżdża do Francji i Belgii, gdyż ta przesłanka działa w tych krajach bez ograniczeń, a wady płodu traktowane są jak fizyczne i/lub psychiczne zagrożenie zdrowia osoby w ciąży.
* Najmłodsze osoby które otrzymały od nas pomoc miały 13 lat, w sumie trzy osoby poniżej 15 roku życia wyjechały z naszą pomocą na zabieg aborcji.
* Najdłuższa ciąża jaką pomogłyśmy przerwać trwała 36 tygodni. 

### Informacje od innych grup partnerskich

* Women Help Women - międzynarodowa organizacja zapewniająca pocztowy dostęp do tabletek aborcyjnych odpowiedziała na ponad 102 tysiące wiadomości z Polski. W ciągu ostatnich 12 miesięcy ponad 21 034 osób skorzystało z pomocy Women Help Women.
* Na forum Kobiet w Sieci maszwybor.net ponad 2374 osób przeprowadziło swoją aborcję ze wsparciem osób z forum, które również mają doświadczenie aborcji farmakologicznej. 51 osób było w drugim trymestrze ciąży, 22 osoby przyjmowały tabletki powyżej 15 tygodnia.
* Aborcyjny Dream Team towarzyszył ponad 10 976 osobom w trakcie aborcji tabletkami w ciągu ostatnich 12 miesięcy. Spośród tych 10976, 172 osób było w drugim trymestrze ciąży - nie mogły/nie chciały wyjechać na zabieg do zagranicznej kliniki i zdecydowały się przyjmować tabletki z asystą ADT.

## Komentarz o działalności polskcih szpitali w ostatnich 3 latach

W trakcie trzech lat od wyroku TK **co najmniej 7 kobiet w ciąży zmarło w szpitalach** przez anty-aborcyjną politykę. 

Ostatnia śmierć o jakiej wiemy to Dorota z Bochni. **Gdy cała Polska dowiedziała się o tym jak była traktowana w szpitalu, my odnotowałyśmy czterokrotny wzrost telefonów i wiadomości.**

Tylko w czerwcu 2023 roku aż **23 osoby, które przebywały aktualnie w polskich szpitalach** zwróciły się do nas po pomoc w przerwaniu ciąży.

Większość z tych osób nie była w stanie podróżować do Holandii ze względu na stan zdrowia (odpływ wód płodowych, podwyższone CRP). Nasza pomoc polegała na przeniesieniu ich do innego szpitala bądź instruowaniu jak doprowadzić do bezpiecznego poronienia w warunkach szpitalnych.

Często **instruowanie polegało na prostowaniu informacji podawanych przez polskich lekarzy**: radziłyśmy odstawienie środków rozkurczowych, progesteronu czy domaganie się podania misoprostolu.

Ze względu na podwyższony poziom strachu u kobiet, w tamtym czasie dyżury trwały dłużej, telefony i wiadomości odbierałyśmy również w godzinach nocnych.

### 3 rok po wyroku - dostęp do legalnej aborcji

Jak wygląda dostęp do legalnej aborcji w Polsce po wyroku pseudo trybunału? Niestety, w Polskich szpitalach nie ma bezpiecznej aborcji.

Holenderskie kliniki, francuskie i belgijskie szpitale kliniki muszą ratować polskim pacjentkom życie i mają do czynienia z coraz trudniejszymi przypadkami, takimi jak ciąża pozamaciczna, ciąża zagnieżdżona w szwie po cesarce czy ciąża zaśniadowa... Przed tym dramatycznym stanem już rok temu [rozmawiałyśmy m.in. z ambasadą Holandii](../adt/aborcyjny-dream-team-w-ambasadzie-holandii-dziekuje-za-uratowanie-zycia-co-najmniej-900-polkom-oraz-za-wsparcie-justyny.md).

To są ciąże nierokujące i zagrażające życiu, ale łatwe do zdiagnozowania już w pierwszym USG i wtedy powinny być od razu przerywane. **Polskie pacjentki słyszą od polskich ginekologów, że należy czekać i obserwować.** Słyszą, że nic się nie da zrobić.

## Komentarz powyborczy 

Minął tydzień od ostatnich wyborów w Polsce po których istnieje szansa, że partia Prawo i Sprawiedliwość (PiS) zostanie odsunięta od władzy.

Jeśli zostanie wybrany rząd koalicyjny, być może doczekamy się liberalizacji polskiego prawa aborcyjnego. Bez względu na to, co się stanie, teraz lub w przyszłości, Aborcja Bez Granic będzie tutaj, aby pomóc każdej osobie w Polsce – lub gdziekolwiek indziej w Europie – uzyskać dostęp do aborcji, której państwa w całej Europie nie zapewniają. 

Będziemy także nadal praktykować i promować innowacje (takie jak telemedycyna) i praktyki oparte na nauce w zakresie opieki aborcyjnej.