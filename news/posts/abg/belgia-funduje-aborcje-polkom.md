---
date: 2021-09-28
time: 14:26
categories:
  - Polityka
  - Organizacje aborcyjne
links:
  - news/posts/abg/belgijski-rzad-po-raz-drugi-wspiera-finansowo-osoby-z-polski-w-dostepie-do-aborcji.md

tags:
  - Aborcja za granicą
  - Prawo
  - Aborcja Bez Granic
  - Rekomendacje


postImage: yes
postImagePath: /news/assets/images/belgia-panorama.webp
postImageTitle: Belgia przeznacza 10 tysięcy Euro na działalność Aborcji Bez Granic
postImageAlt: Panorama Belgii
postImageSource: no
---

# Belgia pierwszym krajem fundującym aborcje osobom z Polski { id="belgia-pierwszym-krajem-fundujacym-aborcje-polkom" }

Belgijski rząd zapowiedział wsparcie finansowe dla osób, które muszą wyjechać z Polski, aby uzyskać dostęp do aborcji. 

To wspaniały news na dzisiejszy Światowy Dzień Bezpiecznej Aborcji! Jako Aborcja Bez Granic jesteśmy wzruszone i informacją o tym, że belgijski rząd będzie wspierał osoby, które muszą wyjechać z Polski, aby uzyskać dostęp do aborcji.

<!-- more -->

## Belgijskie ministerstwo zdrowia jest zaniepokojone bezpieczeństwem Polek { id="ministerstwo-zdrowia-zaniepokojone-bezpieczenstwem-polek" }

Belgijski minister zdrowia i wiceministra ds. równości płci, równych szans i różnorodności ogłosili właśnie, że przekażą 10 000 euro na Aborcję Bez Granic, aby wesprzeć osoby, które nie mają dostępu do aborcji w Polsce.

W dzisiejszym komunikacie rząd belgijski podkreślił, że dostęp do opieki aborcyjnej jest kwestią ochrony zdrowia, której Polska nie chce zapewniać a odpowiedzialność za jej zapewnienie przenosi na inne państwa. Rząd Belgii zauważa, że państwo polskie nie chroni zdrowia swoich obywatelek.

Od 2019 roku, kiedy powstała Aborcja Bez Granic, nieustanie przekonujemy się czym jest aborcyjna międzynarodowa solidarność. Dziś okazał nam ją rząd belgijski, który nie tylko zaprasza osoby potrzebujące aborcji z Polski do swojego kraju, ale też zamierza za te aborcje zapłacić. Jesteśmy wdzięczne i wzruszone, bo to realna pomoc, której bardzo potrzebują osoby w drugim trymestrze ciąży szczególnie dotknięte wyrokiem Trybunału Konstytucyjnego z 2020 roku.

Sarah Schlitz ministra ds. równości płci z belgijskiego rządu powiedziała:

> Dostęp do aborcji jest podstawowym prawem, które musi zapewnić każde demokratyczne państwo. Pozwala kobietom decydować o własnym ciele, chronić swoje zdrowie i nie być zmuszaną do rezygnowania z życiowych szans. Gdy państwo nie chroni swoich obywateli i obywatelek, społeczeństwo obywatelskie musi wkroczyć.
>
> Ponieważ polski rząd milcząco akceptuje, że Polki wyjeżdżają za granicę, aby uzyskać dostęp do usług, do których powinny mieć prawo w swoim kraju, dostęp do aborcji staje się jeszcze bardziej kwestią finansową.
>
> Z tego powodu wraz z moim kolegą Frankiem Vandenbroucke, ministrem zdrowia, podjęliśmy decyzję o wysłaniu silnego sygnału poprzez wsparcie Abortion Support Network, która pomaga finansowo i logistycznie osobom z Polski, które potrzebują aborcji w innym kraju europejskim. Dotacja, którą zapewniamy, pokryje koszty aborcji w innym kraju europejskim dla kobiet, których na to nie stać.

Czy to nie wspaniały akt międzynarodowej solidarności? Czekamy na kolejne kraje!