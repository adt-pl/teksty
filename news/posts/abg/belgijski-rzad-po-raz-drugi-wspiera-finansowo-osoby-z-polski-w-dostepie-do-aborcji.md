---
date: 2022-06-30
categories:
  - Organizacje aborcyjne
  - Polityka
links:
  - news/posts/abg/belgia-funduje-aborcje-polkom.md

tags:
  - Aborcja za granicą
  - Justyna Wydrzyńska
  - Aborcja Bez Granic
  - Aborcyjny Dream Team
  - Rekomendacje

postImage: yes
postImagePath: /news/assets/images/belgia.jpg
postImageHeight: 30%
postImageTitle: Rząd Belgii po raz frugi wspiera finansowo osoby z Polski.
postImageAlt: Justyna Wydrzyńska z Belgijką ambasadroką w bluzie z napisem - Pomagam w aborcjach.
postImageSource: no
---

# Belgijski rząd po raz drugi wspiera finansowo osoby z Polski w dostępie do aborcji { id="belgijski-rzad-po-raz-drugi-wspiera-finansowo-polki-w-aborcjach" }

Aborcja Bez Granic z radością przyjęła informacje, o tym, że ​​belgijski rząd po raz drugi zapowiedział wsparcie finansowe dla kobiet, które muszą wyjechać z Polski, aby uzyskać dostęp do aborcji.

<!-- more -->

## Wsparcie na ręce Justyny { id="wsparcie-na-reece-justyny" }

30 czerwca 2022 w Brukseli Sekretarz Stanu ds. Równości Płci Sarah Schlitz ogłosiła, że przekażą 20 000 euro na Aborcję Bez Granic, aby wesprzeć osoby, które nie mają dostępu do aborcji w Polsce. **Informacja ta została przekazana osobiście Justynie Wydrzyńskiej – działaczce oskarżonej o pomoc w w aborcji.**

Justynie Wydrzyńskiej grożą trzy lata więzienia za to, że wysłała swoje tabletki aborcyjne kobiecie będącej w przemocowej relacji. Justyna i Ania zostały nakryte, bo mąż Ani kontrolował jej telefon, pocztę mailową. Wezwał policję, gdy Ania wróciła do domu z tabletkami. 14 lipca w Warszawie odbędzie się druga rozprawa sądowa. Więcej o sprawie przeczytacie na stronie kampanii [„Jak Justyna”](../../jak-justyna.md).

> Jesteśmy wdzięczne i wzruszone, bo to realna pomoc, której bardzo potrzebują osoby zwłaszcza w drugim trymestrze ciąży szczególnie dotknięte wyrokiem Trybunału Konstytucyjnego z 2020 roku. Liczba osób potrzebujących naszej pomocy w organizacji aborcji potroiła się, a wsparcie od polskiego rządu jest żadne, dlatego jesteśmy wdzięczne za wsparcie udzielone przez rząd Belgii i mamy nadzieję, że inne kraje wezmą z niej przykład. Polscy politycy też powinni wziąć przykład z Belgii, ale póki co wolą udawać, że aborcji w Polsce nie ma, a osoby takie jak ja stawiać przed sądem.
> 
> **Justyna Wydrzyńska,** członkini Aborcyjnego Dream Teamu i Aborcji Bez Granic

## Rząd Belgii już drugi raz zdecydował się wesprzeć finansowo sieć Aborcji Bez Granic { id="20-tys-euro-na-aborcje" }

W zeszłym roku sekretarz stanu Sarah Schlitz i minister Frank Vandenbroucke [przekazali 10 000 euro na zabiegi aborcji dla Polek](./belgia-funduje-aborcje-polkom.md), których nie stać na wyjazd za granicę na aborcję. Za sprawą działań Sekretarz Stanu ds. Równości Płci Sary Schlitz rząd Belgii po raz kolejny przekazuje darowiznę **– tym razem będzie to 20 000 euro. Belgia jest pierwszym i jak dotąd jedynym krajem europejskim, który wspiera finansowo dostęp do aborcji dla osób z Polski.**

Aborcja Bez Granic zapewnia informacje i wsparcie finansowe wszystkim osobom w Polsce, które z jakiegokolwiek powodu potrzebują pomocy w dostępie do aborcji. W Polsce aborcja jest ograniczona nawet w przypadku śmiertelnych wad płodu; w październiku 2020 r. Polski Trybunał Konstytucyjny zaostrzył prawo antyaborcyjne i zlikwidował przesłankę zapewniającą dostęp do aborcji w przypadku ciężkich i nieodwracalnych wad płodu. W ciągu 12 miesięcy od wydania orzeczenia Aborcja Bez Granic pomogła ponad 34 000 osób w dostępie do bezpiecznej aborcji i nadal otrzymuje około 800 telefonów miesięcznie. Każdego dnia razem z Aborcją bez Granic 94 osoby z Polski ma dostęp do bezpiecznej aborcji. Codziennie 90 przyjmuje tabletki aborcyjne a 4 wyjeżdżają na zabieg aborcji do zagranicznej kliniki. W 2021 roku Aborcja Bez Granic przeznaczyła ponad 1,5 miliona PLN na zabiegi aborcji w drugim trymestrze ciąży. Łącznie 1541 osób z Polski miało bezpieczną aborcję w klinikach w Holandii, Niemczech, Anglii, Francji i Belgii.

## Aborcja to ochrona zdrowia { id="aborcja-to-ochrona-zdrowia" }

Podczas spotkania z Justyną Wydrzyńską, Kingą Jelińską i Natalią Broniarczyk – działaczkami Aborcyjnego Dream Teamu i Aborcji Bez Granic (30 czerwca) **Sekretarz Stanu ds. Równości Płci Sarah Schlitz podkreśliła, że dostęp do aborcji jest kwestią ochrony zdrowia, której Polska nie chce zapewniać a odpowiedzialność za zapewnię jej przenosi na inne państwa.** Rząd Belgii zauważa, że państwo polskie nie chroni zdrowia swoich obywatelek. Informacja o finansowaniu aborcji przez belgijski rząd pojawia się kilka dni po tym, jak w sejmie został odrzucony obywatelski projekt Legalna Aborcja Bez Kompromisów. Posłowie i Posłanki zagłosowali przeciwko projektowi **pomimo 66% poparcia społecznego dla legalnej aborcji do 12. tygodnia ciąży bez podawania powodów.**

> Dostęp do aborcji jest podstawowym prawem, które musi zapewnić każdy demokratyczne państwo. Pozwala kobietom swobodnie rozporządzać swoim ciałem, aby chronić ich zdrowie i nie być zmuszanym do rezygnowania ze swoich możliwości. Biorąc pod uwagę wzrost ruchy antyaborcyjnych, antyrównościowych, antykobiecych, konieczne jest również konkretyzowanie tych praw na poziomie belgijskim i praca nad tym na poziomie europejskim, aby zbudować równość w Europie. **Wspieram działalność Aborcji bez Granic, która zmuszona jest zastąpić rolę państwa polskiego** i wspieramy również belgijskich parlamentarzystów i parlamentarzystek w Izbie, którzy podejmują inicjatywy mające na celu zagwarantowanie prawa do aborcji w Konstytucji.
> 
> Sarah Schlitz, Sekretarz Stanu ds. Równości Płci