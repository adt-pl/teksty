---
date: 2020-09-15
categories:
  - Organizacje aborcyjne


tags:
  - Aborcja Bez Granic


postImage: yes
postImagePath: /news/assets/images/billboard-aborcji-bez-granic-warszawa.jpg
postImageHeight: 10%
postImageTitle: Billbord promujący bezpieczną aborcję w Warszawie.
postImageAlt: Billboard z napisem - Aborcja Bez Granic, nie jesteś sama - oraz numerem telefonu do ABG 22 29 22 597.
postImageSource: yes
postImageSourceText: Amel Mana / Facebook
postImageSourceUrl: https://www.facebook.com/aborcyjnydreamteam/photos/a.2227948047429563/3514857708738584/
---

# Billboard Aborcji Bez Granic w centrum Warszawy { id="billboard-aborcji-bez-granic-w-centrum-warszawy" }

Aborcja Bez Granic pomogła w aborcji ponad 5000 osobom z Polski w trakcie pierwszego roku działania. Z tej okazji w centrum Warszawy (most Poniatowskiego, dokładnie nad ulicą Solec) zawisł billboard promujący działania Aborcji Bez Granic.

<!-- more -->

Billboard, na którym znajdują się dane kontaktowe grupy, ma na celu **wykorzystanie niesamowitej ilości poparcia społecznego, jakie okazały setki tysięcy osób, które wyszły na polskie ulice w proteście** przeciwko dalszym ograniczeniom już okrutnego i restrykcyjnego prawa antyaborcyjnego w Polsce oraz pogłębianie świadomości na temat pomocy oferowanej przez Aborcję Bez Granic.

Nasz billboard to również **sygnał solidarności ze wszystkimi osobami, które mogą potrzebować aborcji,** a przyszło im żyć w kraju dostęp do aborcji w publicznym szpitalu jest niemożliwy. Chcemy, żeby wszystkie osoby, które mogą potrzebować aborcji, wiedziały, że nie są same i mogą liczyć na pomoc Aborcji Bez Granic.

![Informacja o wsparciu od ABG](../../assets/images/abg-informacje-o-wsparciu.jpg)

## O ABG { id="o-abg" }

Aborcja Bez Granic (ABG) powstała 11 grudnia 2019, żeby pomagać osobom w niechcianej ciąży w Polsce lub poza jej granicami. [W trakcie pierwszego roku działalności ponad 5000 osób](./aborcja-bez-granic-pomogla-34-tysiacom-osob-w-dostepie-do-aborcji-od-wyroku-tk-raport-z-dzialalnosci.md) zwróciło się do ABG po pomoc w przerwaniu ciąży. Ta liczba nie zawiera setek zapytań, które zostały skierowane bezpośrednio do organizacji wchodzących w skład inicjatywy ABG, [Kobiety w Sieci](https://www.maszwybor.net/) (Polska), [Abortion Dream Team](../../../o-nas/index.md) (Polska), [Women Help Women](https://womenhelp.org/) (międzynarodowa), [Abortion Network Amsterdam](http://abortionnetwork.amsterdam/) (Holandia), [Ciocia Basia](https://www.facebook.com/ciociabasiaberlin/) (Niemcy) czy [Abortion Support Network](https://www.asn.org.uk/) (Anglia).

### W trakcie pierwszego roku działania Aborcja Bez Granic: { id="pierwszy-rok-dzialania-abg" }

-   Odebrała **7 007** połączeń od **5 237** osób, które szukały informacji i wsparcia w przerwaniu ciąży
-   Pomogła **2199** osobom w dostępie do bezpiecznych tabletek aborcyjnych, które można zażyć samodzielnie w domu, kierując osoby do Women Help Women
-   Wsparła finansowo 263 osoby w drugim trymestrze ciąży w organizacji wyjazdu, pobytu i zabiegu w zagranicznej klinice
-   Łączna kwota wsparcia wynosiła  **329 419 PLN**, a średnia kwota wsparcia na osobę to **3 766 PLN**
-   Otrzymała olbrzymią widoczność w trakcie ogólnopolskich protestów  w związku z decyzją TK z 22 października. Liczba telefonów znacznie wzrosła (**z 300 miesięcznie do 300 dziennie**) po ogłoszeniu decyzji o zaostrzeniu prawa antyaborcyjnego i protestach w całej Polsce, dzięki którym numer został bardzo rozpowszechniony
-   Podkreślała, że jesteśmy bezwarunkowo za aborcją dla każdej osoby, która jej potrzebuje.