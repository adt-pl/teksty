---
date: 2020-12-10
categories:
  - Organizacje aborcyjne
  - Polityka

tags:
  - Aborcja Bez Granic

postImage: yes
postImagePath: /news/assets/images/rok-aborcji-bez-granic.png
postImageTitle: Pierwszy rok działana Aborcji Bez Granic
postImageAlt: Ilustracja przedstawiająca telefony ułożone wokół symbolu serca.
postImageSource: yes
postImageSourceText: Aborcja Bez Granic
postImageSourceUrl: https://abortion.eu/pl
---

# Ponad 5 tysięcy osób skorzystało z pomocy Aborcji Bez Granic w pierwszym roku naszego działania { id="pierwszy-rok-dzialania-aborcji-bez-granic" }

Jako Aborcja Bez Granic od 11 grudnia 2019 informowałyśmy o dostępnych opcjach bezpiecznej aborcji, udzielałyśmy konsultacji przed, w trakcie i po aborcji, informowałyśmy o tym, jak zdobyć bezpieczne tabletki do aborcji farmakologicznej, wspierałyśmy finansowo, logistycznie i praktycznie w organizacji zabiegów aborcyjnych za granicą.

<!-- more -->

Covid-19 zaskoczył wszystkich, również nas. Wszystkie grupy wchodzące w skład Aborcji Bez Granic musiały działać jeszcze intensywniej. Przywrócone granice, zamknięte lotniska, zatrzymane podróże kolejowe sprawiły, że wyjazdy aborcyjne stały się jeszcze bardziej skomplikowane, droższe i pochłaniające więcej czasu.

Potraktowałyśmy to jako kolejne utrudnienia (poza tymi już występującymi: restrykcyjne prawo, stygmatyzacja aborcji, warunki ekonomiczne, niestabilna sytuacja finansowa i zawodowa, często występująca przemoc domowa, brak opieki nad dziećmi, które już się posiada) w dostępie do bezpiecznej aborcji, z którymi trzeba było sobie poradzić. **Pomimo tych wszystkich utrudnień, byłyśmy w stanie pomagać i wspierać osoby w wyjazdach po aborcje do Niemiec, Holandii, Anglii i innych części Europy.**

## Nasz pierwszy rok – Aborcja Bez Granic pomagała wszystkim osobom, które potrzebowały dostępu do bezpiecznej aborcji { id="z-pomocy-skorzystalo-ponad-5-tys-osob" }

Ze wzruszeniem i dumą informujemy, że **w ciągu ostatnich 12 miesięcy, od momentu startu inicjatywy na infolinię zadzwoniło ponad 5200 osób, a łączna liczba odebranych połączeń wynosi 7007.**

Odebrałyśmy też 1111 wiadomości mailowych. **Podane liczby dotyczą tylko osób, które kontaktowały się z Aborcją Bez Granic bezpośrednio.** Dodatkowo, organizacje wchodzące w skład inicjatywy, czyli Kobiety w Sieci (Polska), Aborcyjny Dream Team (Polska), Women Help Women (organizacja międzynarodowa), Abortion Network Amsterdam (Holandia), Ciocia Basia (Niemcy) Abortion Support Network (Anglia), **odbierały kolejne tysiące wiadomości i telefony swoimi kanałami.**

![Plakat Aborcji Bez Granic informujący o tym jakiego wsparcia udziela ABG / grafika Amel MAna](../../assets/images/plakat-aborcji-bez-granic.webp "grafika: Amel Mana")

## Aborcja za granicą sporo kosztuje, a w czasie pandemii zdrożała { id="nasze-wsparcie" }

Wsparcie oferowane przez Aborcję Bez Granic, obejmowało uczciwe i praktyczne poradnictwo na temat przerywania ciąży, konsultacje w zakresie opieki około-aborcyjnej, rzetelne informacje na temat aborcji farmakologicznej, poradnictwo związane z aborcją za granicą, pomoc w wyborze kliniki i umawianiu zabiegów, organizacji wyjazdów i pobytu w krajach, w których odbywały się zabiegi aborcyjne, finansowanie i współfinansowanie kosztów zabiegów, podróży i pobytu, wsparcie w tłumaczeniu i towarzyszenie podczas zabiegów w klinikach.

### Od 11 grudnia 2019 Aborcja Bez Granic udzieliła wsparcia finansowego w wysokości ponad 329 419 PLN { id="finansowe" }

Kwota ta obejmuje koszt organizacji wyjazdów, cenę zabiegów, zakwaterowanie i pobyt w innym kraju. Średnia kwota wsparcia na osobę wynosi **3 766 PLN**, a największa kwota wsparcia na jedną osobę wynosiła odrobinę ponad **19 700 PLN**. Rozbieżność tych kwot wynika z cen konkretnych zabiegów: im dłuższa ciąża tym wyższa cena. Cenę podnosi również długość pobytu w danym kraju, skomplikowanie zabiegu spowodowane np. wystąpieniem wady embriopatoligicznej. Na wysokość cen wpływ miał również Covid-19 – podrożały loty, pobyty w hotelach.

## Decyzja TK z 22 października zwiększyła zapotrzebowanie na oddolne sieci aborcyjne { id="wplyw-decyzji-tk" }

Zdecydowana większość osób kontaktujących się z Aborcją Bez Granic **potrzebowała informacji na temat bezpiecznej aborcji farmakologicznej, którą można przeprowadzić w domu \[te informacje znajdziecie [również tutaj](../../../aborcja/w-domu/index.md).** Pytania dotyczyły źródeł bezpiecznych tabletek i wsparcia podczas procesu aborcji farmakologicznej. Pozostałe osoby (263) potrzebowały wsparcia w organizacji wyjazdu za granicę w celu otrzymania dostępu do aborcji.

Nie wszystkie osoby z tych 263 ostatecznie przerwały ciążę – kilka osób zdecydowało się na kontynuację ciąży, kilka zaś nie było w stanie uzyskać dostępu do bezpiecznej aborcji, gdyż długość ciąży przekroczyła limit określony w holenderskim i angielskim prawie aborcyjnym.

Po 22 października 2020 czyli od dnia decyzji TK w sprawie aborcji z przyczyn embriopatologicznych **liczba osób kontaktujących się z nami wzrosła trzykrotnie.** Już 23 października 5 osób w drugim trymestrze ciąży zgłosiło się do nas z prośbą o pomoc, gdyż otrzymały informację, że szpital w Polsce nie wykona planowanego zabiegu. **1/3 wszystkich osób, które zwróciły się do nas po pomoc w ciągu roku to osoby, które odezwały się po decyzji trybunału (2452).** Od 22 października, czyli od orzeczenia trybunału z pomocy Aborcji Bez Granic w przerwaniu ciąży w drugim trymestrze w zagranicznej klinice czyli po 12 tygodniu skorzystało 61 osób.

## Podsumowanie pierwszego roku Aborcji Bez Granic { id="podsumowanie" }

**Od 11 grudnia 2019 otrzymałyśmy 7007 telefonów od 5237 osób.**

Łączny czas wszystkich rozmów wynosi **400 godzin 8 minut 3 sekundy** – to tak jakbyśmy rozmawiały przez telefon bez żadnej przerwy przez **16 dni 24 godziny na dobę.**

**Średnia długość rozmowy na jedną osobę dzwoniącą to 3 minuty 25 sekund.**

Zdecydowana większość pytań dotyczyła aborcji farmakologicznej w domu. **Osoby dzwoniły również trakcie albo zaraz po aborcji domowej, skonsultować czy wszystko przebiega tak jak powinno.** 2199 osób zostało bezpośrednio przekierowanych do Women Help Women w celu zamówienia tabletek. 263 osoby potrzebowały wsparcia w organizacji wyjazdu do zagranicznej kliniki i pomocy w przerwaniu ciąży w drugim trymestrze. Łączna kwota wsparcia finansowego udzielonego przez Aborcję Bez Granic wynosi ponad 329,419 PLN. Kwota ta obejmuje koszt organizacji wyjazdów, cenę zabiegów, zakwaterowanie i pobyt w innym kraju.