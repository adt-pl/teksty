---
date: 2022-07-04
categories:
  - Organizacje aborcyjne
  - Polityka

tags:
  - Aborcja Bez Granic
  - Justyna Wydrzyńska
  - Rekomendacje
  
postImage: yes
postImagePath: /news/assets/images/isabelle-rome.jpg
postImageHeight: 20%
postImageTitle: Francja finansuje aborcję Polkom i Ukrainkom poprzez Aborcję Bez Granic.
postImageAlt: >-
  Isabelle Rome, ministra delegowana w gabinecie premiery do spraw równouprawnienia kobiet i mężczyzn, różnorodności oraz równych szans stara się pomóc Ukrainkom szukającym wsparcia w aborcji na terenie Polski.
postImageSource: yes
postImageSourceText: Isabelle Rome
---

# Wsparcie finansowe na aborcje dla Polek i Ukrainek od fransuckiego rządu { id="francja-wspiera-aborcje-dla-polek-i-ukrainek" }

Rząd francuski przeznacza 60 000 euro na Aborcje Bez Granic, by ta mogła pomóc ukraińskim uchodźczyniom w dostępie do aborcji.

<!-- more -->

## Pieniądze na aborcję { id="wsparcie-finansowe" }

Trzy ministry z francuskiego rzadu **Brigitte Bourguignon,** ministra zdrowia i profilaktyki, **Isabelle Rome,** minister do spraw równouprawnienia kobiet i mężczyzn, różnorodności oraz równych szans i **Clément Beaune,** ministra do spraw europejskich przekazały informacje, że rząd francuski zdecydował się wesprzeć  infolinię Aborcji Bez Granic darowizną w wysokości 60 000 euro. **Darowizna została przekazana za pośrednictwem IPPF (International Planned Parenthood Federation) i będzie przeznaczona na pomoc uchodźczyniom z Ukrainy, które uciekły przed wojną do Polski i potrzebują aborcji.**

> Ukraińskie uchodźczynie w Polsce, pośród których znajdują się ofiary przemocy seksualnej, nie mają dostępu do aborcji. Inicjatywa, którą podejmujemy wraz z Isabelle Rome i Brigitte Bourguignon wpisuje się w nasze nieustanne zaangażowanie w ochronę praw kobiet. Naszym obowiązkiem jest stać na czele walki o równość w Europie. Niezmiennie postulujemy więc wpisanie prawa do aborcji do Karty praw podstawowych Unii Europejskiej. Pragniemy ponownie podkreślić tę deklarację w ostatni dzień francuskiej prezydencji w Radzie Unii Europejskiej.
> 
> Clément Beaune, minister delegowany do spraw europejskich

Od 1 marca do teraz **Aborcja Bez Granic pomogła ponad 550 uchodźczyniom z Ukrainy w dostępie do aborcji. 5 osób z pośród tych 550 wyjechało ze wsparciem Aborcji Bez Granic na aborcję do zagranicznej kliniki. Pozostałe osoby uzyskały wsparcie w dostępie do aborcji farmakologicznej.**  Dodatkowo Women Help Women organizacja członkowska Aborcji Bez Granic przesłała do ukraińskich organizacji feministycznych **10 tysięcy zestawów tabletek aborcyjnych,** aby kobiety, które pozostały na miejscu mogły mieć dostęp do bezpiecznej aborcji. 

## Francja solidarna z Justyną Wydrzyńską { id="francja-solidarna-z-justyna" }

Informacja o francuskim wsparciu finansowym jest przekazana na 10 dni przed drugą rozprawą sądową jednej z aktywistek Aborcji Bez Granic. Justyna Wydrzyńska jedna z osób odbierających telefon zaufania Aborcji Bez Granic est oskarżona **o pomoc w aborcji.** Justynie grożą trzy lata więzienia za to, że wysłała swoje tabletki aborcyjne kobiecie będącej w przemocowej relacji. Justyna i Ania zostały nakryte, bo mąż Ani kontrolował jej telefon, pocztę mailową. Wezwał policję, gdy Ania wróciła do domu z tabletkami. 14 lipca w Warszawie odbędzie się druga rozprawa sądowa. Więcej o Justynie dowiecie się na stronie kampanii [„Jak Justyna”](../../jak-justyna.md).

> Od początku nieuzasadnionej rosyjskiej inwazji, Francja stoi pewnie u boku ludności Ukrainy. Kobiety są szczególnie narażone na przemoc seksualną. Dlatego, wspólnie z Brigitte Bourguignon i Clémentem Beaune, postanowiliśmy wesprzeć Ukrainki, które znalazły się w Polsce. Dostęp do aborcji jest ich podstawowym i niezbywalnym prawem.
> 
> Isabelle Rome, ministra delegowana w gabinecie premiery do spraw równouprawnienia kobiet i mężczyzn, różnorodności oraz równych szans

## Co robi Aborcja Bez Granic? { id="co-robi-aborcja-bez-granic" }

Aborcja Bez Granic zapewnia informacje i wsparcie finansowe wszystkim osobom w Polsce, które z jakiegokolwiek powodu potrzebują pomocy w dostępie do aborcji. W Polsce aborcja jest ograniczona nawet w przypadku śmiertelnych wad płodu; w październiku 2020 r. Polski Trybunał Konstytucyjny zaostrzył prawo antyaborcyjne i zlikwidował przesłankę zapewniającą dostęp do aborcji w przypadku ciężkich i nieodwracalnych wad płodu. W ciągu 12 miesięcy od wydania orzeczenia Aborcja Bez Granic pomogła ponad 34 000 osób w dostępie do bezpiecznej aborcji i nadal otrzymuje około 800 telefonów miesięcznie. Każdego dnia razem z Aborcją bez Granic 94 osoby z Polski ma dostęp do bezpiecznej aborcji. Codziennie 90 przyjmuje tabletki aborcyjne a 4 wyjeżdżają na zabieg aborcji do zagranicznej kliniki. W 2021 roku Aborcja Bez Granic przeznaczyła ponad 1,5 miliona PLN na zabiegi aborcji w drugim trymestrze ciąży. Łącznie 1541 osób z Polski miało bezpieczną aborcję w klinikach w Holandii, Niemczech, Anglii, Francji i Belgii.

> Od początku rosyjskiej inwazji Ministerstwo Zdrowia wspiera Ukrainę i ofiary konfliktu poprzez pomoc uchodźcom przebywającym we Francji, opiekę nad ukraińskimi pacjentami i przekazanie dużej ilości środków medycznych do Ukrainy i krajów z nią sąsiadujących. Przez darowiznę na rzecz Międzynarodowej Federacji Planowanego Rodzicielstwa, wspólnie z Isabelle Rome i Clémentem Beaune, chcemy okazać wsparcie dla wysiedlonych ukraińskich kobiet i nasze niezachwiane oddanie prawu do aborcji, niezbędnemu dla zdrowia i wolności kobiet.
> 
> Brigitte Bourguignon, ministra zdrowia i profilaktyki