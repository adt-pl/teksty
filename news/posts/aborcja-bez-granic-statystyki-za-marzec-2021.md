---
date: 2021-04-22
categories:
  - Organizacje aborcyjne
  - Polityka

tags:
  - Aborcja Bez Granic



postImage: yes
postImagePath: /news/assets/images/turunska-mnifa-przeciwko-wyrokowi-pseudo-tk.jpg
postImageHeight: 20%
postImageTitle: >- 
  Aborcja Bez Granic informuje o zakresie swojej działalności bezpośrednio po wytoku Trybunału Konstytucyjnego przeciwko prawu do aborcji.
postImageAlt: Zdjęcie z Turuńskiej Manify na której demonstrujące niosły banery z numerem do Aborcji Bez Granic.
postImageSource: yes
postImageSourceText: fot. Agata Kubis / OKO.press
---

# Pół roku od wyroku – Aborcja Bez Granic pomogła w aborcji tysiącom osób z Polski { id="aborcja-bez-granic-od-wyroku-pomaga-tysiacom-polek" }

Dokładnie pół roku temu – 22 października 2020 Trybunał Konstytucyjny wydał decyzję o niezgodności z konstytucją przesłanki dopuszczalności przeprowadzenia aborcji z przyczyn embriopatologicznych w ustawie antyaborcyjnej. Choć decyzja weszła w życie dopiero pod koniec stycznia, to w praktyce zmiana ta zadziałała od razu.

<!-- more -->

**Już 23 października na telefon Aborcji Bez Granic zadzwoniły pierwsze cztery osoby, którym odmówiono aborcji w polskich szpitalach,** choć miały do tego prawo zagwarantowane wciąż obowiązującym przepisem ustawy. Musiały skorzystać z naszego wsparcia przy [aborcji farmakologicznej w domu](../../../aborcja/w-domu/index.md) oraz [przy wyjeździe za granicę](../../../aborcja/za-granica/index.md).

Przez ostatnie 6 miesięcy grupy działające w ramach Aborcji Bez Granic pomogły tysiącom osób z Polski w dostępie do aborcji. **597 osób mogło przerwać ciążę w zagranicznej klinice w drugim trymestrze. Wsparcie finansowe wyniosło ponad 420 tysięcy złotych. Łącznie z pomocy Aborcji Bez Granic skorzystało ponad 17 tysięcy osób.**

## Od 22 października 2020: { id="od-22-10-2020" }

-   **597 osób** skorzystało ze wsparcia całej inicjatywy Aborcja Bez Granic w organizacji aborcji w drugim trymestrze w zagranicznej klinice.
-   Łącznie ze wszystkich 597 osób, które zgłosiły się do organizacji wchodzących w skład Aborcji Bez Granic **163 osoby** ujawniły informacje o występowaniu wady płodu. Aborcja w Holandii i Anglii jest dostępna na życzenie, dlatego osoba nie ma potrzeby podawać powodu do aborcji.
-   Łączna kwota wsparcia udzielonego przez wszystkie organizacje wchodzące w skład Aborcji Bez Granic wynosi ponad **420 tysięcy złotych.**
-   Na infolinię Aborcji Bez Granic zadzwoniło ponad **6,5 tysiąca** osób szukających informacji i dostępu do aborcji. Łącznie z infolinią Aborcji Bez Granic było 6,993 połączeń telefonicznych w sprawie zapytań o aborcję.
-   Ciocia Basia działająca w Niemczech odebrała 3978 e-maili i ponad 1400 telefonów od osób z Polski, pomogła **270 osobom** w dostępie do aborcji chirurgicznej. 65 osób z tych 270 miało zaświadczenia o występowaniu wad płodu. **18 osób** zostało skierowanych do Wiednia do Cioci Wieni. Wsparcie finansowe udzielone 252 osobom w ramach Cioci Basi i Cioci Wieni wynosi ponad **39 tysięcy złotych**. Ta kwota obejmuje organizację wyjazdów, pobytu i koszt zabiegu aborcji. Pozostałe osoby uzyskały finansowanie w ramach Aborcji Bez Granic albo go nie potrzebowały.
-   Abortion Network Amsterdam (ANA) z Holandii pomogła **234 osobom** (w tym niezależnie od finansowania Aborcji Bez Granic pomoc uzyskało 75 osób) w dostępie do aborcji w drugim trymestrze ciąży i odpowiedziała na ponad 2500 tysiąca maili. 46 osób miało zaświadczenia o występowaniu wad płodu. Kwota wsparcia udzielonego przez Abortion Network Amsterdam dla 75 osób wynosi ponad **13 tysięcy złotych** – kwota ta obejmuje koszt zabiegu, pobyt i  organizację wyjazdu w wielu przypadkach również obowiązkowe testy na COVID.
-   Abortion Support Network działająca w Anglii odebrała 295 telefonów  i  1200 maili od osób z Polski poszukujących dostępu do aborcji. 52 osoby miały zaświadczenia o występowaniu wad płodu. Wsparcie finansowe udzielone  przez ASN osobom z Polski przerywającym ciążę w wyniosło **369 tysięcy złotych**.
-   Pozostałe osoby z łącznej liczby 597 osób uzyskały wsparcie w aborcji za granicą od więcej niż jednej organizacji wchodzącej w skład Aborcja Bez Granic
-   Women Help Women – międzynarodowa organizacja zapewniająca pocztowy dostęp do tabletek aborcyjnych odpowiedziała na ponad 46 tysięcy wiadomości z Polski. W ciągu ostatnich 6 miesięcy ponad **10 tysięcy** osób skorzystało z pomocy Women Help Women. Wiele z nich skorzystało z obniżenia darowizny.
-   Na forum Kobiet w Sieci [maszwybor.net](http://maszwybor.net/) zarejestrowało się ponad 1200 nowych osób. Od 22 października **171 osób** przeprowadziło swoją aborcję ze wsparciem osób z forum, które również mają doświadczenie aborcji farmakologicznej.
-   Łącznie niemal 200 osób w drugim trymestrze ciąży przyjęło tabletki aborcyjne w domu ze wsparciem grup należących do Aborcji Bez Granic
-   Aborcyjny Dream Team odpowiedział na ponad 2400 zapytań aborcyjnych. Pytania dotyczyły wsparcia przed, w trakcie i po aborcji. ADT towarzyszyło ponad **490 osobom** w trakcie aborcji tabletkami w ciągu ostatnich 6 miesięcy. Spośród tych 490, 18 osób było w drugim trymestrze ciąży – nie mogły/nie chciały wyjechać na zabieg do zagranicznej kliniki i zdecydowały się przyjmować tabletki. 445 osób szukało dostępu do tabletki „dzień po”. 100 osób skontaktowało się z naszą infolinią prawną.

## Patrząc na rządowe statystyki aborcji z wykonania ustawy za poprzednie lata, stwierdzamy, że Aborcja Bez Granic przejęła niemal wszystkie „ustawowe” zabiegi aborcyjne, które do tej pory były wykonywane w publicznych szpitalach { id="abg-przejmuje-ustawowe-aborcje" }

Dostęp do aborcji dla osób z Polski w drugim trymestrze ciąży spoczywa na barkach feministycznych organizacji i grup nieformalnych oraz zależy od pieniędzy uzbieranych [z darowizn](../../../zrzutka.md).

## Pomoc w aborcji otrzymały m.in. 15. latka w ciąży – Kasia; Anita i Maja { id="komu-pomoglysmy" }

**Kasia** – 15 latka w 12 tygodniu ciąży. Bała się powiedzieć mamie, że spała ze swoim chłopakiem. Mama pytała ją kilkukrotnie czy przypadkiem nie spóźnia się jej okres, mają dobry kontakt, ale Kasia strasznie się obawiała, że ją zawiedzie. Na infolinie zadzwoniła matka Kasi. Zabieg w Holandii ma zaplanowany na 22 kwietnia, dziś o świcie wyjechały w podróż.

(**Anita- imię zmienione**) – 13 tydzień ciąża chciana, planowana. Podczas badania USG stwierdzono obrzęk uogólniony. Ze względu na obecne prawo podczas wizyty lekarskiej Anita usłyszała, że ma czekać na poronienie. W gorszym przypadku, jeśli dotrzyma do porodu „dziecko się urodzi i umrze po kilku godzinach”. Anita, zastanawia się nad wyjazdem za granicę. Próbuje przedyskutować z mężem opcje przyjmowania tabletek w domu, ponieważ ma jeszcze małe dziecko, którego nie chce zostawić z rodziną, gdyby ewentualnie musieli wyjechać do Holandii.

**Maja** – 27 latka z małej miejscowości na Podlasiu. Nie spodziewała się ciąży, pozytywny test bardzo ją zaskoczył. Decyzję podjęła szybko. Od początku wiedziała, że nie jest gotowa ani finansowo ani emocjonalnie na kolejne dziecko i zamówiła tabletki z Women Help Women. Przyjęła je we własnym łóżku, karmiąc piersią swoją 11 miesięczną córkę.

## Co robi Aborcja Bez Granic? { id="co-robimy" }

[Aborcja Bez Granic](https://abortion.eu/) powstała 11 grudnia 2019, żeby pomagać osobom w niechcianej ciąży w Polsce lub poza jej granicami.

W trakcie pierwszego roku działalności ponad 5000 osób zwróciło się do ABG po pomoc w przerwaniu ciąży. Od 22 października liczba osób szukających wsparcia w aborcji wzrosła parokrotnie.

W skład inicjatywy Aborcja Bez Granic wchodzą [Kobiety w Sieci](https://www.maszwybor.net/) (Polska), [Abortion Dream Team](../../../o-nas/index.md) (Polska), [Women Help Women](https://womenhelp.org/) (org międzynarodowa), [Abortion Network Amsterdam](http://abortionnetwork.amsterdam/) (Holandia), [Ciocia Basia](https://www.facebook.com/ciociabasiaberlin/) (Niemcy) i [Abortion Support Network](https://www.asn.org.uk/) (Anglia). 

Aborcja Bez Granic **informuje o dostępnych opcjach bezpiecznej aborcji, udziela konsultacji przed, w trakcie i po aborcji, informuje tym, jak zdobyć bezpieczne tabletki do aborcji farmakologicznej, wspiera finansowo, logistycznie i praktycznie** w organizacji zabiegów aborcyjnych za granicą.

## Wartości Aborcji bez Granic { id="nasze-wartosci" }

-   Pomaga w dostępie do bezpiecznej aborcji
-   Destygmatyzuje i normalizuje doświadczenie aborcji
-   Nie pyta o okoliczności zajścia w ciąże, powód aborcji. Kieruje się radykalnym zaufaniem do osób, które potrzebują aborcji.
-   Uważa, że zdanie „Nie stać mnie na aborcję” nie może być powodem, który zmusza kogoś do porodu.

Jeśli jesteś w Polsce i potrzebujesz aborcji możesz zadzwonić na numer Aborcji Bez Granic [**+48 22 29 22 597**](tel:+48222922597).