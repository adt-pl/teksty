---
date: 2023-03-06
time: 14:00
categories:
  - Polityka
  - Organizacje aborcyjne
tags:
  - Aborcja za granicą
  - Prawo
postImage: yes
postImagePath: /news/assets/images/corinne-ellemeet-holadnia-tabletki-na-telefon.webp
postImageHeight: 20%
postImageTitle: Tabletki aborcyjne z Holandii
postImageAlt: Corinne Ellemeet przemawia w Holendersim parlamencie.
postImageSource: yes
postImageSourceText: GroenLinks CC BY-SA 4.0
postImageSourceUrl: https://commons.wikimedia.org/w/index.php?curid=126596006

---

# Aborcja dla Polek przez telekonsultacje: propozycja holenderskiej Zielonej Lewicy { id="aborcja-dla-polek-przez-telekonsultacje-propozycja-holenderskiej-zielonej-lewicy" }

6 marca Corinne Ellemeet, posłanka GroenLinks, zaprezentowała nowy projekt, jaki z ramienia swojej partii pcorzedstawi rządowi Holandii. Zakłada on możliwość wysyłania tabletek aborcyjnych do Polski w ramach telemedycyny. Po konsultacji medycznej tabletki byłyby wysyłane pocztą. 

Czy już niedługo będzie można zamówić tabletki aborcyjne z Holandii?

<!-- more -->

## Prawo aborcyjne współtworzone z kobietami { id="prawo-aborcyjne-wspoltworzone-z-kobietami" }

To nie pierwsza wizyta Corinne Ellemeet w Warszawie. Polityczka spotkała się tydzień temu w Warszawie z przedstawicielkami organizacji proaborcyjnych (Aborcyjny Dream Team, Aborcja Bez Granic, Women Help Women), aby **skonsultować swój pomysł i dostosować go do rzeczywistych potrzeb osób w niechcianych ciążach** w I trymestrze.

### Aborcja na telefon? { id="ulatwienie-dostepu-do-aborcji" }

Ustawa miałaby umożliwiać organizacjom aborcyjnym (jak [WHW](https://womenhelp.org/)) wydawanie tabletek aborcyjnych po konsultacji medycznej, jeżeli pacjentka byłaby z kraju, w którym dostęp do aborcji jest niemożliwy lub utrudniony. W praktyce oznacza to Polskę i Maltę. 

Jak mówi posłanka:

> “Prawo do aborcji nie powinno być narzucane przez granice. Kobiety żyjące poza Holandią zasługują na naszą solidarność. Mój projekt oferuje legalne rozwiązanie, które nie koliduje z polskim prawem. Mogłoby to zapewnić kobietom bezpieczeństwo.”
> 
> Corinne Ellemeet

## Najnowsze wytyczne WHO w sprawie aborcji { id="najnowsze-wytyczne-who" }

**Światowa Organizacja Zdrowia** w swoich najnowszych wytycznych _“Abortion care guideline”_ (marzec 2022) zaleca szersze stosowanie telemedycyny oraz znoszenie **niepotrzebnych barier w dostępie do aborcji.**

Skuteczność, dostępność i bezpieczeństwo usług telemedycznych w aborcji została potwierdzona w badaniach naukowych oraz w praktyce. Organizacje non-profit, grupy feministyczne jak Women Help Women oraz infolinie aborcyjne na całym świecie od wielu lat korzystają z rozwiązań technologicznych, aby skutecznie polepszyć dostęp do aborcji w krajach, gdzie jest on ograniczony.

> „Przyjęcie tabletek aborcyjnych w domu jest bardzo bezpieczne, gdy kobiety mają dostęp do informacji i leków. Organizacje aktywistyczne na całym świecie, również w Polsce, są pionierkami ulepszeń w dostępie do aborcji. Cieszymy się, że praca Women Help Women w dostarczaniu aborcji osobom w Polsce jest ceniona jako niezbędna. To kolejny przykład, gdy zagraniczni politycy i polityczki naprawiają szkody wyrządzane przez polskie prawo antyaborcyjne, podczas gdy nasi politycy debatują o referendach. Tymczasem osoby mieszkające w Polsce potrzebują dostępu do aborcji teraz – i my go zapewniamy.”
> 
> mówi Kinga Jelińska z Women Help Women

Od marca 2020 roku, ze względu na pandemię COVID-19, telewizyty stały się powszechną praktyką na przykład w [Wielkiej Brytanii](../swiat/aborcja-tabletkami-w-domu-to-mniejsza-szansa-powiklan-pokazuje-wielka-brytania.md): **tabletki aborcyjne zażywa się w domu, po rozmowie z pielęgniarką lub położną.** Podobnie jest w wielu stanach USA, w których dostęp do aborcji został zdelegalizowany po unieważnieniu wyroku w sprawie Roe v. Wade.

## Prawo aborcyjne w Holandii { id="prawo-aborcyjne-w-holandii" }

Obecnie holenderskie prawo pozwala na wzięcie tabletek aborcyjnych tylko po odbyciu wizyty lekarskiej. Jedna na dziesięć aborcji w Holandii dotyczy osoby spoza kraju. Coraz więcej z nich to mieszkanki Polski.

Ustawa proponowana przez Corinne Ellemeet nie koliduje z polskim prawem. Posłanka znana jest ze swojej działalności na rzecz ułatwienia dostępu do aborcji. **Jej ostatni sukces to zniesienie obowiązkowego, pięciodniowego oczekiwania na zabieg aborcji od pierwszej wizyty w klinice** i umożliwienie przepisywania tabletek aborcyjnych lekarzom rodzinnym.

## Sukcesy europejskich sieci organizacji aborcyjnych { id="sukcesy-abg" }

[Aborcja Bez Granic](https://abortion.eu/), inicjatywa pomagająca osobom w niechcianych ciążach, wspiera logistycznie i finansowo w aborcji zarówno w Polsce, jak i w innych krajach Europy. W ciągu ostatniego roku pomogła 44 tysiącom osób. Około 42 tysiące przerwało ciążę metodą farmakologiczną w domu, do Holandii wyjechało ok. 800 osób w drugim trymestrze ciąży.

O wyzwaniach, z jakimi mierzą się pracownicy holenderskich klinik po wyroku polskiego Trybunału Konstytucyjnego [opowiadała Femke van Straaten, kierowniczka dwóch z nich, podczas posiedzenia sejmowego 10 stycznia 2023 roku](../polska/sejmowa-debata-30-lat-zakazu-aborcji.md).