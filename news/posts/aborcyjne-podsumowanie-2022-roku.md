---
date: 2023-01-01
categories:
  - Organizacje aborcyjne

tags:
  - Justyna Wydrzyńska
  - Prawniczki ProAbo
  - Lekarki ProAbo  
  - Aborcja Bez Granic
  - Aborcyjny Dream Team
  - Polska historia

postImage: yes
postImagePath: /assets/images/adt-zespol-z-telefonem-rozesmiane.jpg
postImageHeight: 45%
postImageTitle: Podsumowanie działalności Aborcyjnego Dream Teamu w 2022 roku
postImageAlt: Kinga jelińska, Natalia Broniarczyk i Justyna Wydrzyńska stoją roześmiane z telefonem aborcyjnym w ręku.
postImageSource: no
---

# Aborcyjne podsumowanie 2022 roku { id="aborcyjne-podsumowanie-2022" }

Czyli nasz subiektywne podsumowanie najwazniejszych wydarzeń związanych z aborcją w Polsce i na świecie w 2022 roku.

<!-- more -->

## Styczeń { id="styczen" }

„Debata” z polskimi lekarzami i lekarkami na temat aborcji w drugim trymestrze ciąży oraz stygmatyzacji aborcji w polskim środowisku medycznym i protekcjonalnym traktowaniu pacjentek.

Debata była wywołana tragiczną śmiercią Agnieszki z Częstochowy, która zmarła w szpitalu będąc w ciąży.

## Luty { id="luty" }

Powstaje grupa Lekarki Pro Abo, by przełamać stygmatyzacje aborcji w polskim środowisku medycznym i promować najnowsze standardy WHO w opiece około aborcyjnej i stawianie w centrum potrzeby osoby w ciąży.

## Marzec { id="marzec" }

Światowa Organizacja Zdrowia publikuje najnowsze rekomendacje dotyczące aborcji, w których podkreśla wagę zniesienia niepotrzebnych barier w dostępie do aborcji, apeluje o łatwiejszy dostęp do tabletek aborcyjnych i kolejny raz wskazuje: aborcja tabletkami nie wymaga asysty personelu medycznego

## Kwiecień { id="kwiecien" }

Rusza proces jednej z nas. [Justyna staje przed sądem za pomoc w aborcji, grożą jej 3 lata więzienia](../../jak-justyna.md) za wysłanie tabletek osobie potrzebującej aborcji. Razem w procesem rusza kampania #JakJustyna, a głosy poparcia płyną z całego świata: od międzynarodowych stowarzyszeń ginekologicznych, po katolików na rzecz wyboru, europosłanki czy klasę  
2J z Krasiniaka

Powstaje grupa Prawniczki Pro Abo, by pokazać dosyć konserwatywnemu środowisku prawnemu, że aborcja to jest prawo człowieka!

## Maj { id="maj" }

Przez USA przechodzą wielotysięczne protesty w związku z zapowiedzią odwrócenia wyroku Roe v. Wadę , który gwarantował prawo aborcyjne.

Oko Press publikuje sondaż, z którego wynika, że 66 proc. Polek i Polaków uznało, że kobieta powinna mieć prawo do aborcji do 12. tygodnia ciąży. Opowiadają się za nim przede wszystkim najmłodsi (80 proc.!), szczególnie kobiety.

## Czerwiec { id="czerwiec" }

Przez Chorwację przechodzą ogromne protesty w związku ze sprawą Mireli Čavajda, która w 26 tygodniu ciąży, poprosiła o aborcje po zdiagnozowaniu u płodu złośliwego guza mózgu. Prośba została odrzucona przez trzy szpitale w Zagrzebiu.

W Sejmie odbywa się [prezentacja projektu „Legalna aborcja bez kompromisów”](../polska/instrukcja-aborcji-z-mownicy-sejmowej-broniarczyk.md). Po raz pierwszy na mównicy pokazane są tabletki aborcyjne i pada instrukcja ich zażycia.

Po dłuższej przerwie wraca podkast Coś na A. Drugi sezon jest o słynnych procesach nie zawsze słynnych aborcjonistek

Belgijski rząd [po raz drugi wspiera finansowo osoby z Polski](../abg/belgijski-rzad-po-raz-drugi-wspiera-finansowo-osoby-z-polski-w-dostepie-do-aborcji.md) w dostępie do aborcji. Sekretarz Stanu ds. Równości Płci Sarah Schlitz ogłosiła, że rząd przekazuje 20 000 euro na Aborcję Bez Granic.

ADT rusza z kampanią – [„Jej ciało, jej wybór”](../adt/jej-cialo-jej-wybor-mezczyzni-o-aborcji.md) i wypuszcza klip z udziałem Huberta Urbańskiego, Gargamela, Jakuba Żulczyka i wielu innych, by pokazać, że są faceci, którzy wspierają nas w decyzji o aborcji.

## Lipiec { id="lipiec" }

Druga rozprawa naszej Justyny. Sędzia pyta ją, czy jest w wieku reprodukcyjnym…

Do polskiego rządu piszą przedstawicielki ONZ z żądaniem uniewinnienia Justyny. Rząd odpowiada, że w Polsce życie zaczyna się od poczęcia…

## Sierpień { id="sierpien" }

Lin-Manuel Miranda (autor musicalu Hamilton) rozpoczął zbiórkę pieniędzy na rzecz organizacji, które zapewniają wsparcie osobom poszukującym aborcji. Na liście organizacji znajdują się grupy wchodzące w skłąd sieci Aborcja Bez Granic

## Wrzesień { id="wrzesien" }

Zapowiedź zmiany przepisów aborcyjnych w Hiszpanii. Nowa ustawa umożliwi nieletnim osobom w wieku 16 i 17 lat przerywanie ciąży bez zgody rodziców. Dodatkowo nowe prawo eliminuje obowiązek trzech dni do namysłu pomiędzy pierwszą wizytą lekarską a aborcją.

Z okazji Dnia Bezpiecznej Aborcji w centrum Warszawy robimy publiczny aborcyjny coming out. Mówimy o swoich aborcjach głośno i dumnie, przez mikrofon, by pokazać, że aborcja się dzieje i jest częścią naszego życia.

Nasza Kinga [na ginekologicznej konferencji FIAPAC](../organizacje/kinga-jelinska-na-zjezdzie-fiapac-specjalistow-aborcyjnych-w-rydze.md) wygłasza przełomowe przemówienie o dostępie do aborcji, o pilnej potrzebie demedykalizacji, dekryminalizacji, odarcia aborcji ze wstydu ale też białego fartucha – zwłaszcza w pierwszym trymestrze.

Trzecia rozprawa naszej Justyny. Pod sądem trwa solidemnstracja i biorą w niej udział działaczki aborcyjne z Polski, Argentyny, USA, Niemiec, Holandii, Anglii. Kolejny raz nie stawiają się świadkowie i sędzia wyznacza następny termin – 11 stycznia.

We Wrocławiu można obejrzeć wystawę „Wczorajsze sny tkają ruiny jutrzejszych świątyń” kuraturową przez Zofię Reznik. Wystawa nawiązuje do komiksu „Opowieści aborcyjne” Beaty Rojek i Soni Sobiech, który bardzo polecamy.

Aborcja Bez Granic [publikuje liczby z okazji drugiej rocznicy pseudowyroku TK](../abg/aborcja-bez-granic-najnowsze-dane-z-2021-2022.md). Od października 2020 roku 78 tysięcy osób miało dostęp do bezpiecznej aborcji dzięki sieci Aborcja Bez Granic. To 107 osób dziennie. Od wyroku na pomoc zostało przeznaczonych ponad 2 miliony PLN.

## Październik { id="pazdziernik" }

Aborcyjny Dream Team spotkał się z eurodeputowanymi z Komisji Praw Kobiet i Równouprawnienia, która [przyjechała interweniując w sprawie antyaborcyjnego prawa w Polsce](../justyna/eurodeputowani-spotkanie-z-adt-i-abg.md). W spotkaniu wzięły udział również aktywistki z innych organizacji feministycznych takich jak Centrum Praw Kobiet i Federa.

## Listopad { id="listopad" }

Aż 70 proc. badanych w najnowszym sondażu Ipsos dla OKO.press popiera prawo do aborcji do 12. tygodnia ciąży.

Działaczki z Centrum Praw Kobiet przygotowały poradnik dla mediów, który pomoże dziennikarzom w walce z przemocą wobec kobiet – jednym z jego wątków jest [przemoc reprodukcyjna](../feminizm/przemoc-domowa-poradnik-cpk.md).

## Grudzień { id="grudzien" }

W parlamencie na Malcie odbywa się debata i głosowanie nad ustawą zezwalającą na aborcje gdy życie i zdrowie osoby w ciąży jest zagrożone. Ustawa przechodzi do dalszych prac – to przełomowy krok jeśli chodzi o aborcje na Malcie.

Zostajemy nagrodzone przez Stowrzyszenie im prof. Zbigniewa Hołdy, a laudacje wygłasza Monika Sznajderman. Tę nagrodę odczytujemy jako ważny głos solidarności środowiska prawniczego z nami – jakby nie było potencjalnymi przestępczyniami.

> I tak jak metody przerywania ciąży ewoluowały na takie, które lepiej służą bo są bezpieczne i nieinwazyjne, tak i prawo musi zmienić się na takie, które nie narusza ludzkiej wolności, godności i sprawiedliwości. Prawo dające, a nie odbierające bezpieczeństwo . Smak niesprawiedliwości Polki poznają najczęściej we własnej łazience patrząc na pozytywny wynik testu ciążowego potwierdzającego niechcianą ciążę. Albo siedząc w samolocie do Holandii czy jadąc tam na zabieg aborcji z powodu wad płodu. Aborcja Bez Granic kupując bilety lotnicze i opłacając zabiegi w zagranicznych klinikach dla osób które tego wsparcia potrzebują w telefonie słyszą bardzo często: to niesprawiedliwe.
> 
> mówiła Natalia Broniarczyk

> Wsparcia kobiety w decyzji o aborcji nie można rozważać na skali niskiej lub wysokiej szkodliwości społecznej, bo ono zwyczajnie szkodliwe nie jest. Polska ustawa anty-aborcyjna potęguje ryzyka i szkody. Potęguje niesprawiedliwość i ogołaca z poczucia godności. Ale nie od 2020 roku. Tylko od 1993. Ja sama swoją pracę wykonuję od 16 lat i świstek z podpisem pseudotrybunału w życiu moim, ani w życiach dziesiątek tysięcy kobiet które co roku wspieramy jako Aborcja Bez Granic nic nie zmienił.
> 
> mówiła Justyna Wydrzyńska