---
date: 2019-12-30
categories:
  - Organizacje aborcyjne

tags:
  - Aborcyjny Dream Team
  - Polska historia


postImage: yes
postImagePath: /news/assets/images/przemarsz-z-walizkami-2019-crop.jpg
postImageTitle: Podsumowanie działalności Aborcyjnego Dream Teamu w 2019 roku
postImageAlt: >- 
  Działaczki Aborcji Bez Granic wykonują performance z walizkami symbolizującymi ukryty problem tzw. turystyki aborcyjnej i braku systemowej pomocy z aborcją w Polsce.
postImageSource: yes
postImageSourceText: fot. Agata Kubis / oko.press
postImageSourceUrl: https://oko.press/aborcja-bez-granic-kobiety-dzwonia-po-pomoc-bez-przerwy-a-prawica-sle-donosy-do-prokuratury
---

# Podsumowanie roku 2019 { id="aborcyjne-podsumowanie-2019" }

2019 rok był dla ADT pełen wrażeń. Zrobiłyśmy znacznie więcej niż miałyśmy w planach. Nie byłoby to możliwe bez waszego wsparcia i współpracy. Postanowiłyśmy podsumować mijający rok i chcemy podzielić się z Wami najważniejszymi wydarzeniami z naszym udziałem.

<!-- more -->

## Styczeń 2019 – warsztaty aborcyjnego haftowania { id="styczen" }

Wspólnie z Atakamakata i Madame Q haftowałyśmy o aborcji. To właśnie na tym wydarzeniu powstał pomysł na wyhaftowane poduszeczki przypominające kształtem tabletki do aborcji farmakologicznej, których używamy podczas warsztatów. Żeby tego było mało, nasza Karolina połknęła hafciarskiego bakcyla i ruszyła własną inicjatywę – Abortion Embroidery – czyli aborcyjny haft na instagramie. Jeśli jeszcze nie śledzicie jej konta, to szybko zacznijcie! Atakamata i Madame Q – chcemy więcej!

W niemieckim magazynie “Der Spiegel” ukazał się [materiał filmowy autorstwa Agaty Szymańskiej-Medina i Veroniki Frenzel](https://magazin.spiegel.de/SP/2019/6/162165479/index.html) pod tytułem _“Wszystkie za jedną”_, którego duża część **to opowieść o działalności ADT.**

## Luty 2019 – gościmy na konferencji aborcyjnej w Tajwanie i przejmujemy Podkarpacie { id="luty" }

Połowa ADT była w Tajlandii na **ważnej międzynarodowej konferencji aborcyjnej, IWAC 2019**. Kinga miała prezentację o tabletkach aborcyjnych i działalności [Women Help Women](https://womenhelp.org/) oraz Kobiet w Sieci, a Karolina o tym, ile zła wyrządzają ustawy aborcyjne i [dlaczego ich nie potrzebujemy](../../../prawo/anty-aborcyjne-regulacje.md).

ADT pojechał do Rzeszowa, by podczas spotkania _“Aborcja Bez Przekłamań”_ porozmawiać o tym, czy aborcja jest bezpieczna, jak z zakazem aborcji radzą sobie osoby w niechcianych ciążach, czy aborcja farmakologiczna jest dobrym wyborem, skąd wziąć leki, ile to kosztuje i jak uzyskać wiarygodne i rzetelne informacje. To był nasz pierwszy wyjazd na Podkarpacie ale mamy nadzieje, że nie ostatni!

![baner „Nie jesteś sama” na Podkarpaciu - billboard ADT "Jedna na trzy"](../../assets/images/billboard-jedna-na-trzy.jpg)

Dodatkowo **przez cały luty w dwóch podkarpackich miastach wisiały nasze billboardy #NieJesteśSama.** Gdy w  sieci pojawiła się informacja, że radni i radne PIS planują uczynić Podkarpacie _„strefą wolną od aborcji”_, musiałyśmy zareagować. Zorganizowałyśmy zrzutkę i w miesiąc uzbierałyśmy kwotę potrzebną na produkcję i rozklejenie dwóch wielkoformatowych plakatów z solidarnościowych hasłem. W ten sposób **chciałyśmy przypomnieć,  że zakaz aborcji nie eliminuje zjawiska aborcji. Zakazy czynią ją droższą, trudniej dostępną i bardziej wstydliwą.** Aborcja była, jest i będzie – na Podkarpaciu też. Billboardy zawisły w Krośnie i Przemyślu.

## Marzec 2019 – manifa w Warszawie, Chorwacji i aborcyjny zjazd w Amesterdamie { id="marzec" }

Byłyśmy na warszawskiej Manifie w aborcyjnym bloku: _“Miałaś? Kochasz?”_ Nazwa bloku nawiązywała bezpośrednio do naszej kampanii [“Kocham osobę, która miała aborcję”](../organizacje/na-walentynki-kocham-osobe-ktora-miala-aborcje.md). Na tę okazję przygotowałyśmy stosowne patykowce, transparenty i naklejki. Nasza Justyna miała też poruszające przemówienie o swoim aborcyjnym doświadczeniu - [zobacz je na facebooku](https://www.facebook.com/watch/?v=2109939079060014).

8 marca nasza Karolina była na feministycznym Nocnym Marszu organizowanym przez kolektyw Faktiv w Zagrzebiu, gdzie niosła transparent z jednym z naszych najważniejszych haseł _“Pomagajmy sobie w aborcjach”_ po chorwacku!

Pod koniec marca ruszyłyśmy do Amsterdamu na spotkanie strategiczne. **Wizytę w Holandii wykorzystałyśmy na pokazanie Wam kliniki aborcyjnej poprzez nasz kanał na Instagramie.** Zaraz po wizycie w Amsterdamie pojechałyśmy do Poznania na spotkanie o aborcji farmakologicznej, a ostatniego dnia marca miałyśmy warsztaty o aborcji farmakologicznej z koalicją [Sex Work Polska](https://swpkontakt.org/).

## Kwiecień 2019 – Inroads i konferencja CREA { id="kwiecien" }

Połowa ADT pojechała do Nepalu, by uczestniczyć w spotkaniu organizacji partnerskich sieci Inroads i konferencji CREA. Pobyt w Nepalu był też czasem farmaceutycznej turystyki – chodziłysmy po aptekach i sprawdzałyśmy, czy łatwo jest nabyć środki do aborcji farmakologicznej. **Okazało się, że jest to bardzo proste – w Katmandu w większości aptek leki do aborcji farmakologicznej dostępne są bez recepty,** a ich koszt wynosi około 7 dolarów amerykańskich. 

## Maj 2019 – spotkania bez tabu, wydanie ZINa, nowa strona WWW oraz feministyczno queerowy festiwal filmowy { id="maj" }

ADT ruszyło na północ. W ramach #SexEdGdańsk prowadziłyśmy spotkanie _„Aborcja – bez tabu, bez wstydu”_, a głównym tematem była aborcja farmakologiczna.

Spotkanie w Gdyni zbiegło się z premierą naszego ZINa [„Potrzebujesz aborcji? Nie jesteś sama”](../../../do-pobrania/index.md/#zin-potrzebujesz-aborcji-nie-jesteś-sama). ZIN powstał dzięki wsparciu Funduszu Feministycznego i jest efektem współpracy pięciu grup i organizacji: Kobiety w Sieci, Women Help Women, Ciocia Basia, Abortion Network Amsterdam i ADT. Od premiery rozdałyśmy i rozesłałyśmy ponad tysiąc egzemplarzy!

Pod koniec maja ruszyła też nasza strona aborcyjnydreamteam.pl na której możecie znaleźć **najważniesze informacje o aborcji oraz zostawić swoją [aborcyjną historię](../../../mialam-aborcje/index.md).** Przez pół roku wpłynęło ponad trzydzieści historii!

Karolina uczestniczyła w feministyczno-queerowym festwialu _„SMOQUA”_, gdzie poprowadziła spotkanie o aborcji w filmach i serialach.

## Czerwiec 2019  – spotkania i comming outy aborcyjne oraz trans-inkluzywne aborcje { id="czerwiec" }

Pojechałyśmy do Torunia na jedno z naszych spotkań otwartych o aborcji farmakologicznej oraz poprowadziłyśmy pierwszy w Toruniu aborcyjny storyteling [„Słuchaj i mów”](../feminizm/sluchaj-i-mow-aborcyjny-storytelling-w-warszawie.md). Mówienie i słuchanie aborcyjnych historii ma ogromną moc. **Mało co potrafi z taką siłą jak nasze doświadczenia przegonić aborcyjną stygmę.** Na własnej skórze doświadczyłyśmy tego podczas warsztatu w Toruniu.

Pod koniec czerwca skorzystałyśmy z zaproszenia grupy Dziwnowo, by poprowadzić spotkanie o tytule _„Nie tylko kobiety potrzebują aborcji. Czy argumenty pro choice nadążają za rzeczywistością?”_. **Podczas tego spotkania wspólnie zastanawialiśmy i zastanawiałyśmy się, kogo i jak debata wokół aborcji (i szerzej praw kobiet) wyklucza.** To było dla nas bardzo wartościowe spotkanie!

## Lipiec 2019 – początek Aborcji Bez Granic { id="lipiec" }

ADT powróciło do Amsterdamu, by wspólnie z Abortion Support Network, Women Help Women, Kobietami w Sieci, Ciocią Basią i Abortion Network Amsterdam (ANA) rozpocząć pracę nad inicjatywą **Aborcja Bez Granic**. Po powrocie czekał na nas fantastyczny news – stałyśmy się grantobiorczyniami Global Fund for Women. 

## Sierpień 2019 – sieciujemy się z europejskimi aborcjonistkami { id="sierpien" }

Połowa ADT pojechała na Maltę i poznała tamtejsze aktywistki feministyczne oraz realia aborcyjne tam funkcjonujące. Z radością przyjęłyśmy wiadomość, że we wrześniu 2019 przez stolicę Malty przejdzie pierwszy aborcyjny marsz z okazji Światowego Dnia Bezpiecznej Aborcji. 

## Wrzesień 2019 – Marsz Dla Bezpiecznej Aborcji { id="wrzesien" }

Członkinie ADT działają w kolektywie **Marsz Dla Bezpiecznej Aborcji**. Z okazji Światowego Dnia Aborcji, który obchodzony jest 28 września przez Warszawę przeszedł drugi marsz proabo!

![fot. Piotr Łapiński / LAPP PRESS PHOTO](../../assets/images/aborcja-w-twoich-rekach.jpg)

Marsz dla aborcji, to coś więcej niż protest, demonstracja czy sprzeciw. Marsz dla aborcji to święto solidarności osób z doświadczeniem aborcji, to czas kiedy wychodzimy na ulicę, tańczymy, śpiewamy, krzyczymy i żądamy bezpiecznej aborcji dla wszystkich osób, które jej potrzebują. 

## Październik 2019 – warsztaty i premiera zina „aborcja bez stygmy” { id="pazdzirnik" }

![Warsztaty ADT - Aborcja bez stygmy](../../assets/images/warsztaty-bez-stygmy.jpg)

Abortion Dream Team workshops in Warsaw, Poland. 10.2019, Warsaw, Poland

Spełniło się nasze marzenie – warsztat _„Aborcja Bez Stygmy”_, nad którym pracowałyśmy kilka miesięcy stał się faktem. **Przez dwa dni ponad 50 osób z różnych miejscowości spotkało się w Warszawie, by wziąć udział w tym wydarzeniu. Ponad 40 osób uczestniczących, 7 trenerek, aborcyjne coming outy, wzruszenie, warsztat z prawa, wystąpień medialnych, języka.** Podczas warsztatu premierę miał nasz poradnik [„Chcę pisać i mówić o aborcji bez stygmy”](../../../kontakt/prasa/index.md), który zaprojektowała i oprawiła graficznie Kaja Kochnowicz.

## Listopad 2019 – piszą o nas w zagranicznej prasie, a my piszemy do Noizza { id="listopad" }

ADT w amerykańskim Harper Bazaare! Wydaje nam się, że ten [artykuł](https://www.harpersbazaar.com/culture/features/a28690537/abortion-dream-team-poland/) o naszej pracy to doskonały przykład tego, jak można inaczej pisać o aborcji! **Inaczej, czyli normalnie, bez dramatu, bez tabu, bez wstydu.**

Amerykański antyaborcyjny film „Nieplanowane” trafił do ponad 170 kin w Polsce. ADT skorzystało z zaproszenia NOIZZ.PL i napisało [recenzję](https://noizz.pl/opinie/film-nieplanowane-nie-mowi-prawdy-o-aborcji-tlumaczy-aborcyjny-dream-team/). Ile ten film ma wspólnego z prawdą i jak jest jego rzeczywisty cel? Jak ważne jest przeciwdziałanie stygmatyzacji aborcji i co wspólnego ma filmowa Abby z Normą McCorvey czyli słynna Roe z procesu Roe vs Wade?

## Grudzień 2019 – oficjalna inauguracja Aborcji Bez Granic { id="grudzien" }

Grudzień to miesiąc naszych urodzin. Dokładnie 11 grudnia 2016 roku rozpoczęłyśmy działalność jako Aborcyjny Dream Team i założyłyśmy nasz fan page na Facebooku. W tym roku połączyłyśmy świętowanie urodzin z inauguracją inicjatywy [„Aborcja Bez Granic”](https://abortion.eu/pl/), która ma na celu wspierać wszystkie osoby mieszkające w Polsce i potrzebujące dostępu do bezpiecznej aborcji.

Inicjatywa jest wynikiem współpracy kilku aktywistycznych organizacji i grup nieformalnych działających w czterech krajach. Wspólnie z Abortion Network Amsterdam, Abortion Support Network, Kobietami w Sieci, Ciocią Basią i Women Help Women połączyłyśmy siły, żeby  dostęp do aborcji był łatwiejszy dla osób mieszkających w Polsce. **„Aborcja Bez Granic” to przede wszystkim wsparcie, również to finansowe, ale też techniczne, logistyczne i emocjonalne.** Możesz do nas zadzwonić: +48 22 292 25 97

![Wlepa Aborcji Bez Granic](../../assets/images/wlepa-aborcji-bez-granic.jpg)

Inicjatywę Aborcja Bez Granic ogłosiłyśmy podczas happeningu, w którym 50 osób przeszło w symbolicznym, ale też bardzo realnym, marszu z walizkami i plecakami na Dworzec Centralny. **Chciałyśmy w ten sposób pokazać, że podróżowanie po aborcję to nasza codzienna rzeczywistość.** Dla wielu osób jednak niedostępna z powodu barier finansowych. Aborcja Bez Granic znosi te bariery.

![fot: Agata Kubis](../../assets/images/przemarsz-z-walizkami-2019.jpg)

## To był intensywny rok! { id="to-nie-koniec" }

**To tylko część naszych aktywności.** Przez cały rok odpowiedziałyśmy na ponad 1500 pytań dotyczących aborcji, które wysyłacie nam na fejsbuku, mailu czy instagramie.

**Kilkadziesiąt osób przeprowadziło aborcję farmakologiczną z naszym wsparciem.** Poza tym nieustannie promowałyśmy przekaz, że _„Aborcja jest ok”_, bo to przede wszystkim nasze doświadczenie a nie tylko polityka czy sprawa światopoglądowa. Walczyłyśmy ze stygmatyzacją aborcji poprzez nasze grafiki, quizy na Instagramie czy publikując wasze historie. Udzieliłyśmy kilkunastu wywiadów dla mediów, które są zainteresowane naszą działalnością.

W roku 2020 na pewno nie zwolnimy. Planujemy wydać książkę o prawdziwych aborcyjnych doświadczeniach, ale też o Organizacje i aktywizmie wokół aborcji, o języku czy strategiach. Książka będzie pod redakcją Karoliny Domagalskiej, czyli autorki reportażu _„Aborcja Jest Ok”_.

Planujemy też intensywnie jeździć z warsztatami – wybieramy się m.in. do Białegostoku, Gdańska, Radomia, Wrocławia czy Olsztyna. A w wakacje będzie niespodzianka, ale już teraz możemy zdradzić, że uważnie czytamy ewaluacje z naszych warsztatów i **skoro są prośby o aborcyjną letnią szkołę, to czemu mamy jej nie zrobić?**

Śledźcie naszego facebooka, stronę i instagrama, by być na bieżąco. 

Dziękujemy, że jesteście z nami. **To właśnie dzięki Wam tak wiele udaje nam się zrobić!**