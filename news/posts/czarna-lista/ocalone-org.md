---
categories:
  - Ostrzegamy

tags:
  - Przeciwnicy aborcji

postImage: yes
postImagePath: /news/assets/images/ocalone-org.webp
postImageAlt: Ocalone.org to strona anty-aborcyjnej organizacji.
postImageSource: no

date: 2022-04-22
---


# Ocalone.org { id="przeciwnicy-ocalone" }

Czyli tak zwana "strona życia", jest niczym innym, jak pobocznym projektem *Fundacji Pro - prawo do życia* - naczelnej grupy przeciwników aborcji.

Na stronie wita nas chwytliwy tekst o "wspólnym rozwiązywaniu problemów". Szybko jednak staje się jasne, że jedynym rozwiązaniem, które oferuje "organizacja", jest... poród.

<!-- more -->

Nie trzeba daleko przewijać strony, by natknąć się na pierwsze anty-aborcyjne hasła w stylu *"aborcja nie jest rozwiązaniem"*, *"to nie ciąża zagraża twojemu zdrowiu, tylko choroba"*. I tym samym, proszę państwa, mamy do czynienia z kolejną "organizacją" mającą w poważaniu zdrowie osób ciężarnych. Ocalone.org próbują przekierować osoby w ciążach z wadami embriopatologicznymi do swoich "specjalistów" na badania prenatalne - byle by doszło do porodu. 

Strona Fundacji Pro **oferuje puste porady** dla ofiar przemocy, z jakiegoś powodu fiksując się na *przymuszaniu do aborcji*. My o ["zmuszaniu do aborcji"](../mity/zmuszanie-do-aborcji.md) mamy rozbudowany tekst. 

Poradami na trudną sytuację życiową i finansową ciężarnej stanowi poinformowanie o istnieniu 500+ czy możliwość założenia zrzutki... 

Jeżeli zaś osoba ciężarna (słowami samej fundacji) *"nie chce tego dziecka"*, to Fundacja przekonuje, jakoby procedura adopcyjna w Polsce miałabyć prosta, a Fundacja we wszystkim mogła pomóc. Założyć można, że pomoc ta nie jest szczególnie wyrafinowana, ale hej, dziecko urodzone, po problemie.

Generalnie nikt, kto potrzebuje wsparcia w trudnej sytuacji i oczekuje konstruktywnej porady tu jej nie otrzyma.