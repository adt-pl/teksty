---
title: Jak uniknąć oszustwa?
description: Poradnik jak uniknąć oszustwa zamawiając tabletki aborcyjne (tzw. tabletki poronne), oraz jak nie dać się manipulacji i szantażom przy poszukiwaniu pomocy w aborcji.

categories:
  - Ostrzegamy

date: 2023-06-19

postImage: yes
postImagePath: /assets/images/czarna-lista-poradnik.jpg
postImageTitle: Poradnik jak nie dać się oszukać i naciągnąć gdy szuka się tabletek poronnych w internecie.
postImageAlt: Biały napis - Czarna Lista - na czarnym tle.
postImageSource: yes
postImageSourceText: zobacz całą listę
postImageSourceUrl: /aborcja/czarna-lista/
---

# Poradnik: jak uniknąć oszustwa szukając aborcji?

Oszustów oferujących rzekome wsparcie w aborcjach i pozyskiwaniu tabletek aborcyjnych jest coraz więcej. Ostrzegamy o nich na bierząco [w aktualnościach](../../kategoria/ostrzegamy.md) i zbieramy ich na tzw. [czarnej liście](../../../aborcja/czarna-lista.md). 

Ale nie zawsze jesteśmy w stanie ostrzec cię przed najnowszymi czy mało znanymi zagrożeniami. Dlatego napisałyśmy ten poradnik - dzięki niemu sama będziesz w stanie rozpoznać oszusta. Chcemy, żeby każda z was samodzielnie, świadomie i bezpiecznie mogła zweryfikować znalezione w internecie oferty.

<!-- more -->

## Na kogo uważać? { id="na-kogo-uwazac-przed-aborcja" }

Podczas poszukiwań wsparcia w przerwaniu ciąży, powinnaś pamiętać o **dwóch głównych zagrożeniach**:

1. Po pierwsze - **uważaj na oszustów i naciągaczy**, którzy podszywają się pod ucziwych sprzedawców. Wśród internetowych sprzedawców niestety nie brakuje takich, którzy zechcą wykorzystać twoją sytuację. Być może wyślą ci leki, ale za wygórowaną kwotę, sprzedadzą ci placebo, albo znikną z twoimi pieniędzmi.
2. Po drugie - **uważaj na przeciwników aborcji**, którzy podszywają się pod kobiece organizacje. Robią to po to, żeby namawiać szukające wsparcia kobiety do kontynuacji ciąży przez kłamstwa na temat aborcji lub szantaż i groźby.

Te dwa zagrożenia działają zupełnie inaczej, dlatego **podzieliłyśmy ten tekst na dwie części**:

1. [Jak "dealować" z handlarzami i nie dać się oszukać?](#handlarze)
2. [Jak szukać pomocy w przerwaniu ciąży i nie trafić na przeciwników aborcji?](#falszywe-organizacje-aborcyjne)

??? question "TLDR: Jak łatwo uniknąć oszustwa?"

    ## Jak łatwo uniknąć oszustwa? { id="tldr" }

    Możesz pominąć ten cały poradnik korzystając z naszych rekomendacji w dwóch prostych krokach:

    1. **Sprawdź czarną listę** - Na naszej stronie znajdziesz [spis popularnych oszustów](../../../aborcja/czarna-lista.md) oferujących pseudo-poradnictwo aborcyjne i rzekome wsparcie około-ciążowe oraz wysyłających niedziałające tabletki. Organizacja którą znalazłaś znajduje się na liście? Bierz nogi za pas. :wink:
    2. **Skorzystaj z pomocy zaufanych organizacji** - nasza [lista zaufanych organizacji](../../../alternatywy.md), wskaże ci grupy które między innymi:
        * udzielą ci potrzebnych informacji na temat aborcji i innych kwestii zdrowia reprodukcyjnego;
        * pomogą ci w pozyskaniu tabletek aborcyjnych;
        * pomogą ci w zoragnizowaniu wyjazdu do kliniki aborcyjnej za granicą;
        * udzielą wsparcia psychologicznego;
        * zapewnią poradnictwo prawne;
        * są wyspecjalizowane do pomocy osobom w trudnej sytuacji życiowej lub doświadczających przemocy;
        * mogą wesprzeć cię w twoich innych potrzebach związanych z niechcianą ciążą.

---

<div class="grid cards" markdown>

-   ## Jak "dealować" z handlarzami i nie dać się oszukać? { id="handlarze" }

    ### Gdy chcesz zamówić tabletki

    #### Unikaj pośredników

    To najczęstsza metoda naciągania. Po tym jak zapłacisz za tabletki, sprzedawca wysyła ci link do strony prawdziwej organizacji aborcyjnej i dopiero stamtąd naprawdę zamawiasz tabletki. 
    
    Czasem oszuści pośredniczą w całym procesie zamawiania leków - proszą cię o wypełnienie kwestionariusza, a następnie wysyłają twoje odpowiedzi do prawdziwych ogranizacji podszywając się po ciebie. Na koniec zamawiają tabletki na twój adres. Chociaż nigdy nie trafiasz na stronę sprawdzonej organizacji, tak naprawdę leki zamawiasz właśnie od niej (a płacisz nawet cztery razy więcej).

    #### Nie daj się naciągnąć

    Leki nie powinny kosztować więcej niż równowartość 120 euro (500zł). Jeśli kosztują więcej, to istnieje wysokie prawdopodobieństwo, że ktoś chce na tobie zarobić albo cię oszukać. 
    
    Koszt zamówienia ze strony, na której sprzedawca ewidentnie próbuje cię naciągnąć waha się między 600, a 1500 zł! Koszt zamówienia tabletek z zweryfikowanej fundacji to jedynie ok. 330 zł.

    #### Nie zamawiaj niesprawdzonych środków. { id="juz-nie-ru486" }

    Bardzo wiele ofert w internecie to zestawy 12+1 lub 12+2. 
    
    Z dużym prawdopodobieństwem taki zestaw nie zawiera tabletki mifepristonu, a jedynie sam misoprostol. [Aborcja samym misoprostolem także jest możliwa](../../../aborcja/w-domu/dawkowanie.md), jednak inne jest dawkowanie. Takie oferty powinny zapalić twoją czerwoną lampkę.

    Nazwa *RU 486* na mifepristone wychodzi z użycia - jeśli ktoś próbuje ci sprzedać środek o tej nazwie, to istnieje wysokie prawdopodobieństwo, że chce cię naciągnąć.

    ??? info dot "To jakich leków do aborcji szukać?"

        ##### Szukaj tylko rekomendowanych zestawów { id="jakich-lekow-szukac" }

        Do bezpiecznej aborcji farmakologicznej do 12 tygodnia ciąży wystarczy: 

        ###### Zestaw tabletek aborcyjnych 
        
        Tak zwany *m&m* lub *zestaw tabletek poronnych*.

        * 1 tabletka mifepristonu
        * 4 tabletki mizoprostolu

        **albo**

        ###### Mizoprostol
        
        Zestaw składający się z co najmniej 12 tabletek samego mizoprostolu.

    #### Zapytaj nas o swojego handlarza { id="zapytaj-nas" }

    Jeżeli masz wątpliwości, czy trafiłaś na zaufane źródło leków [skontaktuj się z nami](../../../kontakt/index.md). Możesz też zadzwonić do [Aborcji Bez Granic](https://abortion.eu/pl/) na numer [+48 22 29 22 597](tel:+48222922597) lub napisać na polskim forum aborcyjnym *Kobiety w sieci* pod adresem [www.maszwybor.net](https://www.maszwybor.net/).

    #### Nie przyjmuj przesyłek w ciemno. { id="nic-w-ciemno" }

    Zachowaj czujność jeśli decydujesz się zamówić leki z innych serwisów niż *womenhelp.org*.

    Poproś osobę sprzedającą leki o wysłanie ci zdjęcia leków, najlepiej ze zdjęciem dzisiejszej gazety, czy czegoś, co zawiera dzisiejszą datę. Zamów przesyłkę w taki sposób, by móc ją otworzyć przy kurierze i sprawdzić zawartość (przesyłka za pobraniem). "Autentyczne zdjęcia" leków na stronie o niczym nie świadczą.

    #### Podsumowanie

    Podsumowując: zamawiając leki z internetu, wybierz te, które są w dobrej cenie (poniżej 500 zł), a ich zestaw składa się z: 5 (4+1), 9 (8+1) lub 12 tabletek. Zanim zdecydujesz się na zamówienie, poproś sprzedawcę o zdjęcie opakowań z datą i zapytaj o możliwość wyboru przesyłki za pobraniem i otwórz ją przy kurierze. Sprawdź, czy strona z której zamawiasz nie znajduje się na [czarnej liście](../../../aborcja/czarna-lista.md) i zapytaj wybranej zaufanej organizacji o opinie o swoim sprzedawcy.

    ### Gdy już zamówiłaś i otrzymałaś tabletki { id="po-otrzymaniu-lekow" }

    Jeśli zamówiłaś tabletki w innym niż rekomendowane przez nas źródło i otrzymałaś je, przed ich zażyciem pamiętaj o następujących krokach:

    #### Upewnij się które dawkowanie ciebie dotyczy { id="dawkowanie" }

    Metoda aborcji mifepristonem i mizoprostolem (1+4) różni się od tej przy użyciu samego mizoprostolu (12). Upewnij się, jakie leki otrzymałaś - od tego będzie zależało ich [dawkowanie](../../../aborcja/w-domu/dawkowanie.md). 
    
    Jeśli sprzedawca twierdzi, że dostaniesz zestaw m&m lub sam mizoprostol, to powinnaś zwrócić uwagę na ilość leków. W przypadku zestawu mife i miso powinno być to łącznie 5 tabletek, a jeśli masz dostać sam mizoprostol - 12 tabletek. Sprawdź czy liczba tabletek zgadza się z opisem w instrukcji zażywania.

    #### Uważaj na fałszywe leki { id="falszywe-tabletki" }

    Mifepristone nie powinien być nigdy wycięty z blistra - jeśli zauważysz, że tabletka mifepristone jest wyraźnie wycięta, to znaczy, że najpewniej dostałaś tabletkę placebo.

    Jeśli sprzedawca twierdzi, że wysyła Ci zestaw 1 mifepristonu i 12 tabletek mizoprostolu, to najpewniej próbuje cię oszukać udając że sprzedaje *zestawy*, podczas gdy dysponuje tylko mizoprostolem. 

    !!! question "Dostałam zestaw 13 tabletek (12 + 1), co robić?" 

        Przy samym mizoprostolu aborcja farmakologiczna jest możliwa, ale [procedura zażywania leków jest inna](../../../aborcja/w-domu/dawkowanie.md/#dawkowanie-mizoprostolu).

        [Skontaktuj się z nami](../../../kontakt/index.md) jeśli jesteś w tej sytuacji.

    ### Jeśli sprzedawca zostanie zatrzymany przez policje

    > Otrzymałam wezwanie na przesłuchanie! Co robić?

    Jeśli sprzedawca został złapany, to twoje dane mogły dostać się w ręcę policji. Jest to jedno z ryzyk dla których obecnie, nie polecamy handlarzy. Pamietaj - **nic ci w związku z tym nie grozi**.

    Jeśli jesteś w takiej sytuacji wesprzemy cię w tych i innych kwestiach. Odpowiemy na pytania i wątpliwości, w razie konieczności poprowadzimy Twoją sprawę. Możesz napisać na [prawo@adt.pl](mailto:prawo@adt.pl), a nasze prawniczki się z tobą skontaktują.

    ### Jeśli padłaś ofiarą oszustwa

    Jeśli zostałaś oszukana przez sprzedawcę [skontaktuj się z nami](../../../kontakt/index.md). Wesprzemy cię i poszukamy odpowiedniego rozwiązania w twojej sytuacji.

</div>

<aside class="break" markdown>

Teraz podpowiemy ci jak uniknąć anty-aborcyjnych organizacji.

</aside>

<div class="grid cards dot" markdown>

-   ## Jak szukać pomocy w przerwaniu ciąży i nie trafić na przeciwników aborcji? { id="falszywe-organizacje-aborcyjne" }

    Kobiety w niechcianych ciążach są szczególnie podatne na oszustwa organizacji antyaborcyjnych, które podszywają się pod organizacje feministyczne. Wiele z nich znajduje się na naszej [czarnej liście](../../../aborcja/czarna-lista.md), ale istnieje ryzyko, że wpadłaś na jakąś, o której jeszcze nie wiemy.

    ### Jak rozpoznać fałszywą organizacje pomocową? { id="jak-rozpoznac-falszywa-organizacje" }

    1. Jeśli napisałaś, że jesteś zdecydowana by przerwać ciążę, a organizacja próbuje namówić cię do *innych rozwiązań* (np. poród w zamian za wsparcie finansowe, adopcję, okno życia itd.) to nie jest to organziacja wspierająca w aborcji, tylko organizacja przeciwników aborcji.
    2. Jeśli organizacja pisze ci, że aborcja w twoim wypadku jest niemożliwa, to na 99% cię okłamuje - aborcja farmakologiczna możliwa jest co najmniej do 12. tygodnia, a chirurgiczna **do samego końca trwania ciąży** [w zagranicznych klinikach](../../../aborcja/za-granica/kliniki.md).
    3. Jeśli organizacja straszy cię aborcją lub pisze, że jest niebezpieczna dla twojego zdrowia, również cię okłamuje. Aborcja jest jednym z bezpieczniejszych i nieryzykownych zabiegów medycznych.
    4. Jeśli organizacja pisze, że będziesz żałowała aborcji, sugeruje ci, że musisz jeszcze raz przemyśleć swoją decyzję itd. to zaczy, że "gra na czas" i nie pomoże ci przerwać twojej ciąży.
    5. Jeśli organizacja wypytuje cię o twoje dane osobowe, to istnieje ryzyko, że chce użyć ich do szantażu i nacisku na ciebie poprzez twoją rodzinę lub miejsce pracy.
    
    Sensownym pytaniami jakie może zadać ci organizacja są: *w którym tygodniu jesteś* oraz *czy masz dokumentację medyczną* (i w sumie tylko tyle). Odpowiedzi na te pytania pozwolą na ustalenie: czy samodzielna aborcja tabletkami nadal jest w twoim przydadku najlepszym rozwiązaniem; oraz czy lepszym pomysłem będzie aborcja za granicą (i w którym kraju najtaniej ją przeprowadzisz w swojej sytuacji).

    Pamiętaj, że zawsze możesz napisać do nas z pytaniem o organizację, którą znalazłaś, a my sprawdzimy ją za ciebie. Takich informacji udzieli ci również większość z [rekomendowanych przez nas organizacji](../../../alternatywy.md).

    ### Co robić gdy pseudo-pomocowa organizacja zaczyna cię prześladować?

    Jeśli organizacja która obiecywała ci pomoc w przerwaniu ciąży:
    
    * nie oferuje ci aborcji,
    * usilnie namawia cię do kontynuacji ciąży,
    * lub zaczyna nękać twoją rodzinę i bliskich:
    
    Przerwij z nią kontakt i skontaktuj się z naszym zespołem prawnym, pisząc na [prawo@adt.pl](mailto:prawo@adt.pl).
    
    Jeśli chcesz przerwać ciążę zamów tabletki od Women Help Women lub skontaktuj się z Aborcją Bez Granic. **Nie informuj o tym anty-aborcyjnej organizacji, by ta nie wzmożyła działań przeciwko tobie** - możesz wysłać jej wiadomość, że *"zdecydowałaś się kontynuować ciążę"* lub po prostu przestać odpisywać na ich wiadomości.

</div>

<aside class="break" markdown>

Nie jesteś przekonana dlaczego nie zawsze warto podjąć ryzyko?

</aside>

## Dlaczego zaufane organizacje aborcyjne są lepsze? { id="czy-organizacje-aborcyjne-sa-lepsze" }

Istnieje wiele powodów dla których powinnaś wybrać kontakt ze zweryfikowanymi organizacjami aborcyjnymi.

### Po pierwsze: zamawiając tabletki od sprawdzonej organizacji nie masz wątpliwości że dostaniesz właściwe leki. { id="pewnosc-prawdziwosci-lekow" }

[Women Help Women](https://womenhelp.org) zawsze wysyła zestaw 9 tabletek: 1 mifepristonu i 8 misoprostolu. Przesyłka na pewno do ciebie dojdzie - w większości przypadkow zajmuje to mniej niż 7 dni i tylko czasem wydłuża się do 14. Sugerowana wysokość darowizny na rzecz organizacji to 75 euro - dzięki temu to jeden z najtańszych sposobów na zdobycie leków do aborcji. Jeśli nie dysponujesz takimi funduszami, to możesz poprosić WHW o obniżenie kwoty. Ponadto najpierw wypełniasz konsultację medyczną, dzięki czemu lekarka z WHW wie, na co zwrócić uwagę.

### Po drugie: w ten sposób chronisz swoje dane osobowe i siebie przed kontaktem z policją. { id="ochrona-twoich-danych" }

Jeśli sprzedawca zostanie zatrzymany przez policję, to fakt, że się z nim kontaktowałaś może być wykorzystany w trakcie śledztwa, a ty wezwana na policję w charakterze świadka. Ważne: nic ci nie grozi, przerwanie własnej ciąży nie jest w Polsce karalne (osobie przerywającej własną ciążę do 22. tygodnia nie grozi odpowiedzialność karna), ale pamiętaj - **nie mów, że szukałaś tabletek dla koleżanki, bo możesz wpaść za pomocnictwo**. Powiedz, że potrzebowałaś leków dla siebie (lub że zwyczajnie nie pamiętasz). Osobie kupującej lek na własny użytek nie grozi odpowiedzialność karna. Karana jest sprzedaż leków poza apteką, a kara grozi osobie sprzedającej.

Podobnie wygląda sytuacja jeśli twoimi danymi dysponuje anty-aborcyjna organizacja. Może ona próbować zastraszyć cię wezwaniami na policję, ale jako, że **przerwanie własnej ciąży i posiadanie leków aborcyjnych jest w pełni legalne** nie będzie mogła nic więcej ci zrobić. Jeśli jesteś w takiej styacji napisz do prawniczek ProAbo lub na [prawo@adt.pl](mailto:prawo@adt.pl) po bezpłate wsparcie prawne.