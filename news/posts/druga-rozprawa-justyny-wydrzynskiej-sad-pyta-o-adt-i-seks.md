---
date: 2022-07-14
tags:
  - Justyna Wydrzyńska
  - Przemoc w relacji
categories:
  - Polityka
  - Organizacje aborcyjne

postImage: yes
postImagePath: /news/assets/images/justyna-w-sad/adt-wydrzynska-po-drugiej-rozprawie.jpg
postImageHeight: 45%
postImageTitle: Sędzina powołana przez Ziobrę wypytuje Justyną Wydrzyńską o jej życie seksualne.
postImageAlt: >-
  Aktywiski ADT stoją przed sądme po środku tłumu fotoreporterów i demonstrujących. Kobiety są rozbawione, trzymają tableki aborcyjne wysoko nad głowami.
postImageSource: no
---

# Wysoki Sądzie: tak, jestem aktywna seksualnie! { id="druga-rozprawa-justyny-wydrzynskiej-sad-pyta-o-adt-i-seks" }

Mężczyzna który wsławił się tym, że rozpoczął najgłośniejszy proces tego roku, nie pojawił się nawet, żeby złożyć zeznania.

<div class="grid cards" markdown>

-   **Ważne**

    - Sąd przełożył rozprawę na 14 października
    - Świadek – przemocowy mąż, który doniółs na policję na swoją partnerkę, nie zjawił się zeznawać.
    - Aktywiski wzywaja go: “staw się wreszcie przy Poligonowej i spójrz w oczy osobie, która przed tobą samym musiała ratować twoją żonę”.
    - Sąd pytał ADT o to czym się zajmuje. Po odpowiedzi: Jest to organizacja zajmująca się demedykalizacją i destygmatyzacją aborcji.” Polski sąd nie chciał jednak o aborcji wiedzieć nic więcej. Zadawal jej jednak pytania o jej zdolności reprodukcyjne.

</div>

<!-- more -->

Na drugiej rozprawie przeciwko Justynie Wydrzyńskiej z Aborcyjnego Dream Teamu ponownie nie stawili się świadkowie. Na sali sądowej po jednej stronie znalazła się więc kobieta oskarżona o empatyczną reakcję na prośbę o pomoc (!), po drugiej – przedstawiciel fundamentalistycznej organizacji, **Ordo Iuris, znanej z zamiłowania do torturowania kobiet (ostatnio: Ukrainek doświadczonych gwałtami wojennymi, którym próbują uniemożliwić dostęp do aborcji).**

Więcej o sprawie na podstronie: [JakJustyna](../../jak-justyna.md).

## Przemocowiec znaczy tchórz { id="przemocowiec-znaczy-tchorz" }

Prokobiece działaczki mówią jednym głosem: **na ławie oskarżonych powinien siedzieć oprawca Ani, a nie Justyna, która próbowała uratować jej życie.**

Tymczasem mężczyzna który zapoczątkował całą tę sprawę, jak klasyczny sprawca przemocy domowej, silny był tylko we własnym mieszkaniu. **Prawo do decydowania o własnym ciele odebrał żonie wzywając na pomoc zbrojną rękę państwa,** natomiast konieczność zweryfikowania swoich zeznań w obecności oskarżonej i stawienia czoła wspierającemu Justynę i Anię tłumu okazała się ponad jego siły. Mamy dla niego tylko jeden komunikat:

> Staw się wreszcie przy Poligonowej i spójrz w oczy osobie, która przed tobą samym musiała ratować twoją żonę!
> 
> – wołały Justyna Wydrzyńska i Natalia Broniarczyk na sądowym korytarzu.

## Wysoki sądzie, jestem aktywna seksualnie { id="wysoki-sadzie-jestem-aktywna-seksualnie" }

Sędzia zdecydowała się ponownie przesłuchać Justynę. Zaczęła od niewinnych ogólnych pytań o to, czym zajmuje się ADT. Justyna odpowiedziała: **“Aborcyjny Dream Team to nieformalna organizacja zajmująca się demedykalizacją i destygmatyzacją aborcji”**. Polski sąd nie chciał jednak o aborcji wiedzieć nic więcej. Padły natomiast **pytania o to, czy Justyna jest w wieku reprodukcyjnym.**

> Jestem w okresie rozrodczym i jestem aktywna seksualnie. Ale tabletki mam nie tylko dla siebie, ale też dla swoich bliskich. Ja się tego nie boję powiedzieć!
> 
> powiedziała Justyna Wydrzyńska

## Kto płaci za ten cyrk? { id="kto-placi-za-ten-cyrk" }

Nie zapominajmy, że za **represje zlecone na prośbę kremlowskiej organizacji, realizującej globalną, putinowską agendę** – także podczas rosyjskiej inwazji na naszych sąsiadów – płacą polskie podatniczki.

Bezpieczne aborcje Polkom opłacamy w tym czasie my, wyręczając w tym prześladujące nas państwo – to absurd!

Jednak prawicowa metoda zalewania aktywistek prospołecznych lawiną bezsensownych, absurdalnych pozwów, by one nie miały czasu i siły na pracę, a inne zostały zniechęcone do działania poprzez efekt mrożący nie jest nowością. To tzw. SLAPPy (strategic lawsuit against public participation). Spotkały się z tym m.in działaczki związane z Tęczową Matką Boską. Ich rozprawy były kilkukrotnie odraczane, ponieważ nie stawiała się na nich Kaja Godek.

## ADT nie boi się upolitycznionego procesu { id="adt-nie-boi-sie-upolitycznionego-procesu" }

Mimo to, w czasie gdy Justyna po raz kolejny składała zeznania, **inne działaczki nadal wspierały osoby podczas trwających równolegle aborcji.** 

> W trakcie tego krótkiego procesu moje koleżanki pomogły ponad 20 osobom.
> 
> Justyna Wydrzyńska

## JakJustyna – co się wydarzyło? { id="o-sprawie" }

W 2020 roku Ania, kobieta w 12 tygodniu ciąży, zgłosiła się na infolinię Aborcji Bez Granic. **Jej mąż (stosujący przemoc, kontrolujący, czytający maile i wiadomości) uniemożliwił jej wyjazd do zagranicznej kliniki aborcyjnej, grożąc zgłoszeniem porwania ich wspólnego dziecka, które wyjechałoby z matką.** Ze względu na początek pandemii wysyłka leków poronnych od Women Help Women przedłużała się. Justyna, która odebrała telefon ABG, świadoma ewentualnych konsekwencji postanowiła pomóc Ani i oddała jej swoje tabletki. Leki zostały odebrane przez policję, która – wezwana do domu przez męża – przeszukała Anię i odebrała je jako dowód w sprawie o pomocnictwo w aborcji.

> Nie żałuję. Jestem dumna z tego, że byłam silna i tą siłą mogłam wesprzeć Anię. Dałam jej tabletki, moją intencją nie było to by przerwała ciążę, tylko to, by trzymając tabletki w ręku mogła sama zadecydować o swoim życiu. To nie ja powinnam stać na miejscu oskarżonego, tylko nasi byli kontrolujący mężowie. Jak można zmuszać kogoś do urodzenia dziecka?!
> 
> Justyna Wydrzyńska