---
date: 2022-03-30
tags:
  - Justyna Wydrzyńska
  - Prawo
categories:
  - Organizacje aborcyjne
  - Polityka

postImage: yes
postImagePath: /news/assets/images/justyna-wydrzynska-amenesty-international.jpg
postImageHeight: 30%
postImageTitle: Justyna Wydrzyńska stanie przed sądem.
postImageAlt: Justyna Wydrzyńska stoi z poważną twarzą patrząc prosto w obiektyw.
postImageSource: yes
postImageSourceText: Justyna Wydrzyńska / Amnesty International Polska
---

# Działaczka Aborcyjnego Dream Teamu stanie przed sądem za pomoc w aborcji. W tle historia przemocy domowej { id="dzialaczka-adt-stanie-przed-sadem-za-pomoc-w-aborcji-w-tle-historia-przemocy-domowej" }

To pierwsza sprawa w Europie wytoczona działaczce za pomoc w aborcji poprzez przekazanie tabletek. Justynie, 47-letniej mieszkance małego miasta w woj. mazowieckim, grożą 3 lata więzienia.

<!-- more -->

Rozprawa odbędzie się 8 kwietnia o godz. 9:30 w Sądzie Okręgowym Warszawa Praga Południe. Aborcyjny Dream Team rusza z akcją #jakJustyna i przekonuje, że osoby w Polsce dalej będą otrzymywać wsparcie w aborcjach.

W 2020 roku, na początku pandemii, Justyna oddała swoje tabletki do aborcji Annie, kobiecie w niechcianej ciąży. Anna była wówczas w związku z mężczyzną, który wcześniej uniemożliwił jej wyjazd do zagranicznej kliniki, stosował wobec niej przemoc i stale śledził. Cała sprawa wyszła na jaw kiedy Anna wróciła z tabletkami do domu, w którym czekał na nią mąż z wezwanym przez niego patrolem policji.

Stanowisko Justyny jest jednoznaczne:

> “Wsparłam ją w aborcji, bo wiem jak to jest. Tak jak matki pomagają córkom, i jak partnerki powinny móc liczyć na swoich partnerów. Nie uważam, że wspieranie kogoś w aborcji to przestępstwo. Przeciwnie, myślę, że powinnyśmy sobie pomagać. I nie tylko w drastycznych sytuacjach, tylko zawsze. Ja robię to dla innych kobiet od 16 lat. I nie przestanę.”
> 
> Justyna Wydrzyńska

Jak podkreśla adw. dr Sabrina Mana Walasek, pełnomocniczka Aborcyjnego Dream Teamu,

> „przerwanie własnej ciąży nie jest karalne i według standardów międzynarodowych stanowi wyraz realizacji podstawowych praw człowieka. Zastanowić się więc należy nad zasadnością karania za pomoc w realizacji tych praw. Także z tych względów należy uznać, że działanie Justyny polegające na wysłaniu drugiej osobie leków aborcyjnych, choć technicznie mogło wypełniać znamiona czynu zabronionego w art. 152 § 2 k.k., to nie było społecznie szkodliwe i nie powinno być karane.”
> 
> adw. dr Sabrina Maria Walasek

Więcej o sprawie na stronie kampanii [Jak Justyna](../../jak-justyna.md).