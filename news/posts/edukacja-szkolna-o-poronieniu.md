---
date: 2019-05-28
categories: 
  - Kultura
tags:
  - Poronienie

postImage: yes
postImagePath: /news/assets/images/amelia-giller-the-talk-lede.png
postImageHeight: 5%
postImageSource: yes
postImageSourceUrl: https://www.teenvogue.com/story/why-miscarriages-should-be-in-all-sex-ed-lesson-plans
postImageSourceText: Amelia Giller
---

# Poroniłam - dlaczego informacje o poronieniach powinny być częścią edukacji szkolnej? { id="poronienia-w-edukacji" }

Poronienia przytrafiają się również młodym osobom. Eksperci twierdzą, że poronienia mogą być bardziej powszechne niż sugerują te dane, ponieważ zdarzają się również, zanim jesteśmy świadome bycia w ciąży. Pomimo tego że poronienia są powszechne, wciąż uważa się je za temat tabu.

Artykuł oryginalnie ukazał się na platformie [TeenVogue](https://www.teenvogue.com/story/why-miscarriages-should-be-in-all-sex-ed-lesson-plans) – tłumaczyła go Barbara Zyśk.

<!-- more -->

Chelsey Hunt nie miała wyjątkowo wyczerpujących lekcji o edukacji seksualnej w liceum. Dorastała w małym mieście w Utah – gdzie, jak twierdzi, edukacja seksualna _„jest żartem”_ – i pamięta jedynie zajęcia o chorobach przenoszonych drogą płciową i o możliwości zajścia w ciążę. _„Jednak nauczyciele nigdy nie wchodzili w szczegóły”_ – mówi. Zatem **gdy w wieku 16 lat Chelsey poroniła, odrazu zaczęła szukać informacji w internecie.** Podczas seksu używała prezerwatyw. Po sytuacji, w której prezerwatywa pękła, jej mama zabrała ją do kliniki Planowanego Rodzicielstwa, aby mogła otrzymać środki antykoncepcyjne. Około 5 tygodni później [...] Chelsey pamięta, że musiała skorzystać z łazienki i wtedy właśnie zauważyła, że krwawi.

_„Wypływała ze mnie niewiarygodnie duża ilość krwi. Nigdy wcześniej nie doświadczyłam czegoś takiego.”_ – wspomina. _„Na środku, pośród tej całej krwi była okrągła grudka. Gapiłam się na nią przez długi czas, w głębi siebie odrazu wiedziałam co się stało. Jednak po prostu wpatrywałam się, praktycznie w niedowierzaniu.”_

Chelsey chwyciła za telefon i wyszukała jak wygląda poronienie. _„To co zobaczyłam i czego doznałam zgadzało się ze wszystkim co przeczytałam”_ – mówi. Potem wróciła do swojej mamy – _„zapytałam ją jak wygląda poronienie i odrazu domyśliła się o co chodzi”_. _„Wyjaśniłam jej co się stało, a ona stwierdziła, że to brzmi jakbym rzeczywiście poroniła. Moja mama również doświadczyła poronień”_.

Chelsey i jej mama nie są w tym osamotnione. Według lekarki Sary Flowers, wiceprezeski do spraw edukacji w amerykańskiej organizacji Planowane Rodzicielstwo (Planned Parenthood Federation of America), **od [10 do 20%](https://www.mayoclinic.org/diseases-conditions/pregnancy-loss-miscarriage/symptoms-causes/syc-20354298) wszystkich ciąż kończy się poronieniem. I nie przytrafiają się one jedynie dorosłym.** Według [Ministerstwa Zdrowia i Pomocy Humanitarnej Stanów Zjednoczonych](https://www.hhs.gov/ash/oah/adolescent-development/reproductive-health-and-teen-pregnancy/teen-pregnancy-and-childbearing/trends/index.html) w 2013 roku 15% wszystkich ciąż u osób w wieku od 15 do 19 lat zakończyło się poronieniem.

## Poronienia są powszechne ale tabuizowane { id="powszechne-ale-wciaz-tabu" }

Eksperci twierdzą, że poronienia mogą być bardziej powszechne niż sugerują te dane, ponieważ zdarzają się również, zanim jesteśmy świadome bycia w ciąży. Pomimo tego że poronienia są powszechne, wciąż uważa się je za temat tabu.

Jeden z odcinków brytyjskiego komedio dramatycznego serialu _Fleabag_ [zawierał scenę](https://www.huffingtonpost.co.uk/entry/fleabag-season-two-episode-one_uk_5c7e3b3ae4b0129e36be5250?guccounter=1&guce_referrer=aHR0cHM6Ly93d3cuZ29vZ2xlLmNvbS8&guce_referrer_sig=AQAAANMayDcq0ZiZl8k5RVQWL4g11KPcvwrGXpKRnwOEXF464a4hFRHtQvyW6xazmSdLA7lHMmfrIjboQZ5fS5jmTrUKWvL19QC9q358znGN7l1lev0orHm46qzTW0_CoV-96RAOg6SMd-mqqSKxXk9AXBQ7Jkj_qmW_0qbuW1mmAonX), w której bohaterka poroniła w publicznej toalecie. Niektórzy krytykowali program za nierealistyczne ujęcie tematu, podczas gdy inni wychwalali za życiowe przedstawienie go. **Tak rozbieżne reakcje, według niektórych, wynikają z braku wystarczającej ilości rozmów na temat poronień.**

Odcinek ten [zainspirował Szkotki](https://www.heraldscotland.com/news/17489842.women-call-for-miscarriage-to-form-part-of-school-sex-education-classes/) do **domagania się, aby podczas zajęć z edukacji seksualnej omawiano temat poronień, aby przyszłe pokolenia miały większą świadomość** i aby wesprzeć je w tym, co może często być traumatycznym i wykluczającym doświadczeniem. Ale co z USA?

## Edukacja seksualna w USA bez podstawy merytorycznej { id="brak-podstaw-merytorycznych" }

Edukacja seksualna w Stanach nie wygląda wszędzie jednakowo. Według Amerykańskiej Rady Do Spraw Informacji i Edukacji o Seksualności (SIECUS), organizacji non-profit, która **promuje i zaleca wszechstronną edukację seksualną,** aż 21 stanów nie wymaga, żeby zajęcia z edukacji seksualnej lub instrukcja postępowania w przypadku podejrzenia zakażeniem HIV-em lub inną chorobą przenoszoną drogą płciową były rzetelne pod względem medycznym, odpowiednie do wieku lub poparte dowodami.

> Przy tak dużej liczbie, pierwszym krokiem jest, aby edukacja seksualna stała się oparta na faktach, dostosowana wiekowo i zgodna z medycznymi zaleceniami.
> 
> mówi Jennifer Driver, koordynatorka d/s polityki stanowej w SIECUS

Jak mówi – **poronienie to ważny temat, ale kiedy wokół nas wciąż istnieje wiele programów edukacji seksualnej, w których myślą przewodnią jest wstrzemięźliwości do ślubu, to potrzeba najpierw ogromnej ilości pracy**, zanim możemy w ogóle poruszyć kwestię poronień.

## Jak wprowadzić temat poronień do szkół? { id="jak-wprowadzic-temat-poronienia-w-edukacje" }

Poronienie jest zwięźle omówione w [Wytycznych Wszechstronnej Edukacji o Seksualności SIECUS](https://siecus.org/wp-content/uploads/2018/07/Guidelines-CSE.pdf), a z wyjaśnieniem, że _„poronienie może być spowodowane infekcją u kobiety, ale najczęściej wywołane jest wadami genetycznymi płodu”_. 

Nie gwarantuje to jednak, że temat zostanie poruszony na lekcjach, nawet w tych stanach, gdzie wszechstronna edukacja seksualna jest obowiązkowa. 

> Dopóki nikt nie złoży doniesienia lub nie zgłosi niedopatrzenia na poziomie okręgu, to niekoniecznie oznacza to, że okręgi muszą ten program zrealizować.
> 
> tłumaczy Jeniffer Driver

> Zatem, możemy prowadzić tę walkę i argumentować do uwzględnienia poronień w podstawie programowej, ale tak naprawdę musimy wpłynąć na poziom poparcia w pojedynczych okręgach, aby być pewnymi, że młodzi ludzie się o tym uczą.

## Nie każda przerwana ciąża wynika z decyzji { id="nie-kazda-przerwana-ciaza-to-decyzja" }

Wszechstronna edukacja seksualna powinna wykraczać poza podstawowe zagadnienia i według SIECUS, poruszać _„socjo-kulturalne, biologiczne, psychologiczne i duchowe wymiary seksualności”_ poprzez dostarczanie informacji, rozmowy o uczuciach i wartościach oraz uczenie komunikacji i podejmowania decyzji.

**Skoncentrowanie się na podejmowaniu decyzji może być kolejnym powodem dla którego poronienie nie jest priorytetowym tematem w edukacji seksualnej.** Driver niedawno rozmawiała o tym z pewną osobą z Kolorado, gdzie obecnie rozważa się wprowadzenie ustawy o bardzo rozbudowanym programie edukacji seksualnej, która jeśli by przeszła, wymagałaby od szkół, które oferują edukację seksualną, przeprowadzenia dyskusji o tym jakie możliwości mają osoby w ciąży, w tym o aborcji. 

> Zadałam pytanie czy planowanie rodzicielstwa jest uwzględnione w tym programie. Otrzymałam negatywną odpowiedź. Powiedziano mi, że jest to interesujący pomysł, który mogliby zawrzeć, ale to na czym najbardziej się skupiają to kwestia podejmowania decyzji przez młodych ludzi, a o poronieniu się nie decyduje.
> 
> mówi Driver

> W organizacji Planowanego Rodzicielstwa rozdawane są ulotki o wczesnych objawach poronienia i jak ono może przebiegać u kogoś, komu test ciążowy wyszedł pozytywnie.
> 
> mówi Flowers

Dodaje również, że **ludzie, którzy podejrzewają u siebie poronienie często sięgają po pomoc właśnie do internetowej poradni Planowanego Rodzicielstwa** po [konsultacje online](https://www.plannedparenthood.org/online-tools/chat) i pytają o kolejne kroki, które powinni podjąć. 

Jednakże, edukacja dotycząca poronień jest czymś więcej niż omówieniem ich przebiegu.

## Nie można oddzielić faktu, że poronienie to emocjonalne i często izolujące przeżycie, ani tego, że osoby często czują wstyd lub winę, przez to w jaki sposób poronienia są stygmatyzowane. { id="okolo-poronny-wstyd-i-izolacja" }

Chociaż na poronienie nie można się zdecydować, Flowers mówi, że **jest kilka decyzji, które możemy podjąć w zależności od tego jak otwarcie mówimy o naszych doświadczeniach o ciąży w ogóle.** Ludzie często czekają do 12 tygodnia, aby podzielić się wieścią o ciąży w związku z wysokim ryzykiem poronienia przed upływem tego czasu.

> Jedną z najlepszych rzeczy w edukacji seksualnej jest to, że my naprawdę pomagamy ludziom w przemyśleniu procesu podejmowania decyzji, a co za tym idzie jeśli pomagamy ludziom, którzy odkrywają ciążę, możliwe że ich podjęcie decyzji będzie przebiegało na zasadzie: „OK, jestem w ciąży, planuję utrzymać tę ciążę do tego stopnia do którego mam nad tym kontrolę, więc jakie będą dobre strony tego, że powiem o tym osobom, które mnie wspierają?”
> 
> mówi Flowers

> Czasem słyszysz w swoich kręgach znajomych: „Ja bym nikomu nie powiedziała, ponieważ nie chcę tego potem odwoływać”. Myślę, że w pojedynkę albo jako para można chcieć to zestawić z myśleniem: „Jak mogłabym/mógłbym być wspierana/y, jeśli doświadczyłabym/doświadczyłbym poronienia? Kto będzie mnie wspierać?”

Flowers sama trzy razy poroniła, po raz pierwszy krótko po trzydziestce. 

> Myślę, że to co życzyłabym sobie, aby przebiegło u mnie inaczej to to, że byłabym bardziej przezorna… że porozmawiałabym o tym z moimi krewnymi, które były w ciąży \[…\] nie wiedziałam, że one również poroniły, zanim sama nie doświadczyłam tego 3 razy.

Takie podejście do mówienia o poronieniach jest głównie skierowane do starszego grona odbiorców – ludzi po 20-stym i 30-stym roku życia, którzy planują ciążę – jednak chodzi wciąż o to samo: _„skoro jest to tak powszechne”_ – pyta Flowers – _„czemu jesteśmy tym zawstydzone i nie opowiadamy nikomu, że przez to przeszłyśmy?”_

## Nastolatki, które poroniły mogą zmagać się z dodatkową stygmatyzacją samej nastoletniej ciąży, a przez to może im być jeszcze trudniej o tym porozmawiać. { id="poronienie-nastoletniej-ciazy" }

> Pamiętam, że gdy zwierzyłam się moim najbliższym przyjaciołom, zareagowali w sposób, który mnie zasmucił. „Och, dobrze się stało! Lepiej, żebyś nie miała teraz dziecka!” mówili. Chociaż rzeczywiście zgadzam się z tym, że nie chciałam mieć dziecka jako szesnastolatka, czułam, że ich reakcja była nietaktowna i raniąca.”
> 
> wspomina Chelsey

**Opowieść jej mamy o doświadczeniu poronienia dodała jej otuchy i z wiekiem – ma teraz 24 lata – zdała sobie sprawę, że jest to dużo bardziej powszechne niż myślała.** Chelsey żałuje teraz, że nie wiedziała zawczasu jak przebiega poronienie i jak kobieta, która tego doświadcza się czuje. Żałuje, że nie wiedziała odrazu co się z nią działo. **Uważa, że zarówno poronienia, jak i ciąże obumarłe powinny być koniecznie omawiane podczas zajęć z edukacji seksualnej.**

Gin, która zdecydowała się nie ujawnić nazwiska, przeżyła poronienie nieplanowanej ciąży w wieku 18 lat. W tamtym czasie była bezdomna i również usłyszała pogardliwe komentarze. 

> Ludzie, którzy wiedzieli o mojej ciąży uznali to poronienie za błogosławieństwo, coś z czego należy się cieszyć, ponieważ moja sytuacja życiowa znacznie odbiegała od idealnej do tego, aby urodzić oraz wychować dziecko. W obliczu tych opinii, było mi bardzo trudno, aby znaleźć jakąkolwiek przestrzeń do wyrażenia mojego cierpienia.
> 
> Gin

Teraz jako 32-latka Gin żałuje, że nie wiedziała, że **poronienie może się przytrafić każdej z nas, że nie trzeba się go wstydzić ani czuć się w związku z nim zakłopotaną, że to jest w porządku, że przeżywasz złożone, nawet sprzeczne ze sobą uczucia, że to jest w porządku, aby obchodzić żałobę z powodu straty niezależnie od okoliczności – i że to nie była moja wina.** _„Przez długi czas odczuwałam poczucie winy, nawet gdy urodziłam moje pierwsze dziecko.”_ – wspomina.