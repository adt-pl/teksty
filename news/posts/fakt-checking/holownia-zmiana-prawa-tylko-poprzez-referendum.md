---
date: 2023-03-04
categories:
  - Fakt-checking

tags:
  - Szymon Hołownia
  - Prawo
  - Referendum
authors:
  - adt

postImage: yes
postImagePath: /assets/images/kosiniak-holownia-psl.jpg
postImageHeight: 25%
postImageAlt: >- 
  Szymon Hołownia ogłaszający współpracę i wspólną listę z anty-aborcyjnymi posłami PSLu.
postImageSource: no
---

# Szymon Hołownia: Zmiana prawa aborcyjnego tylko przez referendum. - Czy to prawda?

W wywiadzie z K. Ziemcem dla RMF24, 4. marca 2023 roku, Szymon Hołownia wypowiedział się ponownie w temacie aborcji: 

>[red. temat aborcji] jest bardzo ważny, dlatego, że to w Polakach wciąż pracuje. My to widzimy w każdym badaniu, które robimy. Jest potężna niezgoda Polaków na to, co zrobił Kaczyński w 2020 roku przez ten wyrok Trybunału Konstytucyjnego, który odrzuca 70 proc., a nawet więcej, Polek i Polaków. 70 proc. chce zmiany tego status quo. Jak to można zrobić skutecznie? Tylko i wyłącznie przez referendum.

## Sprawdzamy wypowiedź Szymona Hołowni

<!-- more -->

### Czy temat aborcji jest ważny?

> temat aborcji jest bardzo ważny
>
> **to prawda** 

Jak pokazuje badanie CBOS dotyczy nawet 5 milionów Polek.

### Czy ponad 70% Polek i Polaków odrzuca wyrok Trynunału Konstytucujnego?

> Jest potężna niezgoda Polaków na to, co zrobił Kaczyński w 2020 roku przez ten wyrok Trybunału Konstytucyjnego, który odrzuca 70 proc., a nawet więcej, Polek i Polaków.
>
> **to prawda** 

Badania pokazują, że większość Polek i Polaków nie zgadza się z antyaborcyjnymi zmianami prawa z 2020 r: Z wyrokiem TK z października 2020r. nie zgadza się ponad 70% Polek i Polaków. Tak właśnie wynika z sondażu, który został przeprowadzony na zlecenie Onetu 20 października 2022 r. - dwa lata po wyroku - przez Instytut Badań Rynkowych i Społecznych na ogólnopolskiej próbie 1100 osób metodą CATI.

Aż 70 proc. badanych w najnowszym sondażu Ipsos dla OKO.press (15 listopada 2022) popiera prawo do legalnej aborcji do 12. tygodnia ciąży.

#### Jakiego prawa aborcyjnego chce Hołownia?

Mówiąc:

> ten wyrok Trybunału Konstytucyjnego, który odrzuca 70 proc., a nawet więcej, Polek i Polaków. 70 proc. chce zmiany tego status quo.

Nie przyznaje wprost za jaką ustawą on sam się opowiada (*red. to się zmieniło - [zobacz aktualizację](#aktualizacja-z-4-maja-2023*)). Szymon Hołownia postuluje jedynie *cofnięcie wyroku TK* - co oznaczałoby po prostu powrót do tzw. kompromisu aborcyjnego z 1993r.

> zawsze mówiłem, że nie należy zmieniać tego stanu rzeczy, który w 1993 roku został ustalony

Mówił Hołownia dla rp.pl z lutego 2021 roku.

### Jedynym skutecznym sposobem zmiany prawa aborcyjnego jest referendum?

> Jak to można zrobić skutecznie? Tylko i wyłącznie przez referendum.
>
> **to FAŁSZ**

Nie ma żadnego powodu dla którego prawo aborcyjne miałoby zostać powołane na bazie referendum - [można zrobić to już teraz na podstawie obecnych przepisów](../../../prawo/referendum.md).

Brak dostępu do aborcji jest również naruszeniem niezbywalnych praw człowieka do samostanowienia o sobie i jako taki nie może zostać poddany głosowaniu.

Ścieżka zmiany prawa aborcyjnego przez referendum, w momencie w którym politycy zdają sobie sprawę z oczekiwań społecznych (sam Hołownia przyznaje, że wykonał badania na ten temat) jest sztucznym przedłużaniem drogi do prawa do legalnej aborcji oraz zwiększeniem puntków, w których [anty-kobiecy politycy mogą przemycać anty-aborcyjne regulacje](../../../prawo/anty-aborcyjne-regulacje.md).

## Aktualizacja z 4 maja 2023

Hołownia zapowiedział, że nie poprze liberalizacji prawa do przerywania ciąży, tak by aborcja była legalna do 12 tygodnia ciąży&nbsp;[^1].

## Podsumowanie

W związku z tym wypowiedź Hołowni jest **częściowo prawdziwa** (gdy mówi o społecznej niezgodzie na wyrok Trybunału), a **częściowo fałszywa** – gdy upiera się, że o prawie do aborcji można zdecydować tylko na drodze referendum.

Naszym zdaniem zawieranie fragmentów prawdziwych danych w wypowiedzi to zabieg, który ma na celu zwiększenie wiarygodności tych słów, które są niczym niepopartą opinią Szymona Hołowni.

## Komentarz ADT

Aborcja to nie jest debata, to nie dyskusja, aborcja to przerwanie niechcianej ciąży. Referendum aborcyjne jest złym pomysłem na wielu innych poziomach. Aborcja nie problem światopoglądowy, który będziemy teraz rozwiązywać poprzez ogólnopolskie głosowanie. Aborcja to aborcja. To nasze życia, nasze doświadczenia, nasze decyzje. Dostępność żadnej interwencji medycznej nie może być zależna od tego, jak zagłosuje społeczeństwo! Większość nie może decydować o tym, czy Ty – albo Ty – albo Ty możesz przerwać ciąże. Te decyzje należą do nas i zawsze będą nasze.

Jak mówiła Natalia Broniarczyk w swoim przemówieniu w sejmie 22 czerwca 2022 roku:

> [...] jedyne słuszne referendum aborcyjne odbywa się w prywatnej łazience nad pozytywnym wynikiem testu ciążowego. Mają one 100-procentową frekwencję, nie ma złych odpowiedzi a pytanie jest proste: czy chcę kontynuować tę ciążę? Tu się nie da się zrobić reasumpcji. Czy chcecie czy nie, to nie jest Wasza sprawa.

[^1]: [Szymon Hołownia: W Polsce "młócą się" dwa plemiona. Ja chcę trzeciej drogi](https://www.rmf24.pl/tylko-w-rmf24/popoludniowa-rozmowa/news-szymon-holownia-w-polsce-mloca-sie-dwa-plemiona-ja-chce-trze,nId,6757182#crp_state=1)