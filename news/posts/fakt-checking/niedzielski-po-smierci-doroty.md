---
date: 2022-06-12
categories:
  - Fakt-checking
tags:
  - Dorota z Nowego Targu
  - Adam Niedzielski

links:
  - news/posts/polska/smierc-dotory-z-nowego-targu.md
authors:
  - adt

postImage: yes
postImagePath: /news/assets/images/adam-niedzielski.webp
postImageHeight: 50%
postImageAlt: Adam Niedzielski.
postImageSource: yes
postImageSourceText: Adam Niedzielski / fot. Kancelaria Premiera / CC BY 3.0 
postImageSourceUrl: https://www.gov.pl/web/premier/adam-niedzielski
---

# Adam Niedzielki po śmierci Doroty z Nowego Targu

Po prawie 3 tygodniach od [tragicznej śmierci Doroty z Nowego Targu](../polska/smierc-dotory-z-nowego-targu.md) doczekałyśmy się reakcji Ministra Zdrowia. Pan Niedzielski przemówił na konferencji.

<!-- more -->

## Sprawdzamy Niedzielskiego

> Według ministra Rzecznik Praw Pacjenta ma najbardziej fachową i ekspercką wiedzę, którą posiada od konsultantów krajowych z różnych dziedzin.

Czyżby?

Czy ministerstwo zdrowia albo Rzecznik Praw Pacjenta interweniowali kiedykolwiek w szpitalu w Nowym Targu, który jawnie ogłasza, że w ich szpitalu nie robi się aborcji, bo patronem szpitala jest Jan Paweł II i szpital w związku z tym jest zobowiązany do przestrzegania prawa boskiego? Jak takie deklaracje mają się do eksperckiej wiedzy medycznej?

> Zdaniem ministra różne organizacje (kobiece) nie mają wiedzy fachowej, ale komentują sprawę, co jest nadużyciem. 

Kobiety w Polsce mają szanse na bezpieczne aborcje tylko dlatego, że działają organizacje, które pomagają. Od wyroku Trybunału na bezpieczny zabieg aborcji za granicę wyjechało ponad 2000 osób, które powinny dostać opiekę w lokalnym szpitalu. Tymczasem ich życie i zdrowie ratują aktywistki albo lekarki z Holandii, Francji, Niemiec, Czech, Anglii czy Belgii.

Odsyłacie te pacjentki z kwitkiem zasłaniając się wymyślonymi przepisami, wymyślonym strachem. Te osoby trafiają do nas i to my mówimy im jak przyjąć mizoprostol, to my radzimy im odstawienie progesteronu w trakcie poronienia w toku. **To my towarzyszymy w 107 aborcjach każdego dnia, podczas gdy polskie szpitale przeprowadzają 107 aborcji w ciągu całego roku.**

> Minister zdrowia zapowiedział powołanie zespołu i stworzenie wytycznych w większym gronie ekspertów. Zespół będzie miał parytet udziału kobiet, żeby "reprezentował zrównoważony punkt widzenia".

**Aborcja to nie jest punkt widzenia.**

To nie jest debata, to nie jest pogląd. Aborcja to doświadczenie, naczęściej wykonywana interwencja medyczna w ginekologii. 25% ciąż na całym świecie kończy się aborcją. W przypadku zagrożenia życia lub zdrowia **aborcja jest często jedyną interwencją, która może uratować pacjentkę przed utratą macicy** - albo nawet życia. Tak było w przypadku Doroty. Aborcja mogła uratować jej życie. Tu nie ma o czym debatować zachowując pluralizm światopoglądowy.

> Według ministra błędy medyczne zdarzają się na całym świecie. Wprowadzane są rozwiązania, by systemowo unikać sytuacji jak z Nowego Targu.

Tak, błędy medyczne zdarzają się na całym świecie, ale chcemy naprawdę rozpocząć debatę o tym **jaką rolę przy występowaniu śmierci kobiet w ciąży na oddziałach ginekologicznych odgrywa antyaborcyjne prawo,** które zastopowało dostęp do szkoleń i praktyki wśród lekarzy w zakresie aborcji, a przede wszystkim wzmocniło w lekarzach antyaborcyjne nastawienie.

Badania z całego świata pokazują, że opresyjne prawo i stygmatyzacja aborcji powodują płodocentryzm, stosowanie pozycji wyczekującej, a to w konsekwencji prowadzi do poważnego zagrożenia dla jej zdrowia i życia. Czas się z tym zmierzyć.

> Zalecenia będą przygotowane przez MZ i prof. Czajkowskiego. Przeprowadzone zostaną szkolenia w całej Polsce, by lekarze wiedzieli jak postępować w danych konkretnych sytuacjach.

## Kim jest "profesor Czajkowski"?

Profesor Czajkowski, "krajowy konsultant" powiedział w 2021 roku na wysłuchaniu parlamentarnym, że gabinet ginekologiczny to *"nie restauracja, że pacjentka może sobie czegoś zażyczyć"* - to nie jest osoba, która będzie szanować prawa kobiet czy zdrowie i życie pacjentek.

Tyle od nas na temat profesjonalizmu i podejścia do pacjentek pana Czajkowskiego.

> Czajkowski: wyniki badań kobiet w polskiej ginekologii są jednymi z najlepszych na świecie, mamy najwyższy odsetek CC, sięgający 50%.

**Cesarskie cięcie (CC) to nie metoda aborcyjna!** Wybieranie metody cesarskiego cięcia w 24 tygodniu (jak u Pani Roksany w Bydgoszczy) żeby przerwać ciąże to wybieranie najbardziej inwazyjnej nieaborcyjnej metody.

Nacinanie macicy, żeby wydobyć płód, długa i dotkliwa rekonwalescencja, ryzyko blizn po nacięciu w macicy. A można było zrobić metodę chirurgiczną, ale trzeba byłoby rozczłonkować płód (i po kilku minutach zakończyć zabieg). A tego lekarze w Polsce nie lubią. Można tez podać mizoprostol, potem rozczłonkować płód i ewentualne resztki wyssać. Ale w Polsce nie ma próżniowek. Standardy w Anglii czy Holandii właśnie takie są.

Teraz powstaje pytanie: dlaczego cesarka, a nie metoda stricte aborcyjna? Strach przed śladem w dokumentach? Brak umiejętności spowodowany 30 latami zaniedbań? Płodocentryzm? Antyaborcyjne przekonania? Być może wszystko na raz, ale u podstaw tego leży stygma aborcyjna. 

Lekarze aborcji robić nie umieją i nie chcą jej robić. Nie chcą się też nauczyć jej robić zgodnie z najnowszymi standardami. **Nawet przy bardzo licznych wadach płodu (a to jest częsty argument polskich lekarzy do cesarek) holenderskie czy angielskie lekarki nie zrobiłyby cesarki w 24 tygodniu, tylko podałyby mizoprostol.** Zabieg trwałby maks 15 minut. Zero nacięć, szwów. Powrót do domu tego samego dnia. Co Pan na to Panie Czajkowski?