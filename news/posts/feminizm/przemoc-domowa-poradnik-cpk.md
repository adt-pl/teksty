---
date: 2022-12-02
tags:
  - Justyna Wydrzyńska
  - Przemoc w relacji
  - Mężczyźni
categories:
  - Organizacje aborcyjne

postImage: yes
postImagePath: /news/assets/images/jak-pisac-o-przemocy-domowej-poradnik-cpk.jpeg
postImageHeight: 18%
postImageTitle: Poradnik dla mediów o tym jak pisać o przemocy domowej i przemocy wobec kobiet od Centrum Praw Kobiet.
postImageAlt: >-
  Zdjęcie z publikacji Centrum Praw Kobiet przedstawiające przykłady tego jak media piszą o przemocy wobec kobiet. Fragmenty pokazują jakich zwrotów nie używać, by nie normalizować przemocy. Widocznym przykładem jest zwrot - w ich związku iskrzyło - który rozmywa istotę przemocy i który lepiej zastąpić zwrotem - w ich związku dochodziło do przemocy.
postImageSource: yes
postImageSourceText: Centrum Praw Kobiet
postImageSourceUrl: https://cpk.org.pl/jak-pisac-o-przemocy-poradnik-dla-mediow-od-centrum-praw-kobiet/
---

# Przemoc domowa - jak o niej pisać odpowie poradnik CPK: "Dlaczego nie odeszła wcześniej?" { id="poradnik-cpk-dlaczego-nie-odeszla-wczesniej" }

Działaczki z Centrum Praw Kobiet przygotowały poradnik dla mediów, który pomoże dziennikarzom w walce z przemocą wobec kobiet.

<!-- more -->

Patrycja Wieczorkiewicz oraz Joanna Gzyra z Centrum Praw Kobiet piszą o swoim poradniku:

> Język kształtuje rzeczywistość – dlatego tak ważne jest to, jakim językiem posługują się media informując o przemocy wobec kobiet. Centrum Praw Kobiet na podstawie analizy doniesień medialnych o przemocy wobec kobiet, a w szczególności o przypadkach kobietobójstwa, przygotowało poradnik dla dziennikarzy i dziennikarek, zawierający praktyczne porady, jak pisać o przemocy bez stygmatyzacji, traumatyzowania i przerzucania odpowiedzialności ze sprawcy na ofiarę.
> 
> Centrum Praw Kobiet

Poradnik pobrać można ze strony CPK lub bezpośrednio [od nas](../../../do-pobrania/index.md/#zin-cpk-dlaczego-nie-odeszla-wczesniej). Przygotowałyśmy też [post na IG](https://www.instagram.com/p/ClqaBzSopTg/?igshid=YmMyMTA2M2Y=) z krótkim podsumowaniem byście mogły udostępnić go na swoich profilach.

## Przemoc domowa, a aborcja { id="przemoc-domowa-a-aborcja" }

W poradniku CPK pojawia się akapit o **przemocy reprodukcyjnej** – czyli tej związannej z życiem intymnym i prokreacją. Do takiej przemocy wliczamy m.in. utrudnianie dostępu do antykoncepcji i aborcji, sabotowanie antykoncepcji, zmuszanie do ciąży (na przykład poprzez wywieranie presji) czy zmuszanie do aborcji w sytuacji w której sama chce urodzić dziecko.

Osoby, które piszą do nas z prośbą o wsparcie, często są w sytuacji w której doświadczają tego rodzaju przemocy. Codziennie pomagamy nie tylko młodym dziewczynom ale i dorosłym kobietom, które są w relacjach z partnerami, którym boją się powiedzieć, że nie chcą kontunuwać ciąży, przed którymi muszą ukrywać nie tylko aborcję, ale sam fakt zajścia w ciążę.

Zdajemy sobie, że hasło _„rzuć go jeśli jest przeciwny aborcji”_ nie dla wszystkich jest równie łatwe i równie bezpieczne. **Jeśli jesteś jedną z kobiet będącą w przemocowej relacji pamiętaj, że możesz liczyć nie tylko na naszą pomoc w dostępie i zorganizowaniu bezpiecznej aborcji,** ale też na siostrzeńskie organizacje takie jak np. [Centrum Praw Kobiet](https://cpk.org.pl/).

Przypominamy też osobom, którym już dzisiaj pomagamy – nie jesteście nam nic winne – nie musicie dla nas nic robić, by otrzymać wsparcie w przerwaniu ciąży nie trzeba spełnić żadnych specjalnych warunków. Jesteśmy przekonane co do ludzkiego prawa do bezpiecznej aborcji, braku stygmy i wstydu.

## Jestem mężczyzną – jak mam wspierać w aborcji? { id="wsparcie-od-mezczyzn" }

W tym roku wraz z grupą mężczyzn nagrałyśmy klip „Jej ciało jej wybór” o tym [co mężczyźni myślą o aborcji](../adt/jej-cialo-jej-wybor-mezczyzni-o-aborcji.md). Pojawia się na nim m.in. Hubert Urbański ale też twórca internetowy Gargamel. To dobry wstęp do zobaczenia co mówią i myślą sojusznicy kobiet.

Pamiętaj: aborcja to nie sprawa światopoglądowa – 1/3 dorosłych kobiet w Polsce ma za sobą doświadczenie przynajmniej jednej aborcji. Są to osoby o różnym statusie społecznym – zarówno bogate ale i doświadczające różnych form wykluczenia ekonomicznego. Są wśród nich również wierzące i praktykujące katoliczki (które również mogą zawsze na nas liczyć!).

Z tego powodu, jeśli chcesz być dobrym sojusznikiem, nie sprowadzaj aborcji do teoretycznej dyskusji! Dobre sojusznictwo opiera się na rzetelnej wiedzy, zdolności do wyłapywania antyaborcyjnych mitów i przeciwdziałaniu stygmatyzacji. Nasz tekst [paru sposobów przeciwko stygmatyzacjo aborcji](../../../edu/normalizowanie.md) to najlepszy poradnik jaki możesz znaleść w sieci.

## Poradnik w papierze { id="w-papierze" }

Poradnik napisany przez działaczki z CPK został wsparty grantem od [Het Actiefonds](https://hetactiefonds.nl/en/homepage/) – przeznaczymy go na druk poradnika, by potrzebujące go osoby, mogły przekazać go wykluczonym cyfrowo znajomym, ale też zostawić w miejscach publicznych do szerszego użytku.

Dzięki wsparciu Het Actiefonds wszystkie osoby, które [wspierają aktywnie ADT](../../../zrzutka.md) i się do nas po niego zgłoszą, w przysżłym roku (druk chwilę zajmie) otrzymają go od nas za darmo wraz z wlepkami i innymi drobnymi upominkami.

Poradnik ilustrowała niezastąpiona [Kaja Kochnowicz](https://www.instagram.com/kaja_kchn_/).