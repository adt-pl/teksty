---
date: 2021-09-22
categories:
  - Organizacje aborcyjne
tags:
  - Comming outy
  - Feminizm
  - Aborcyjna stygma

postImage: yes
postImagePath: /news/assets/images/agata-kubis-dzien-bezpiecznej-aborcji.jpg
postImageTitle: Światowy Dzień Bezpiecznej Aborcji na proteście strajku kobiet.
postImageAlt: >-
  Uczestniczki strajku kobiet z transparentem głoszącym: Miałyśmy aborcję: moja babka, moja matka i ja. Nie jesteś sama.
postImageSource: yes
postImageSourceText: fot. Agata Kubis
---

# Zrób aborcyjny coming out w Światowy Dzień Bezpiecznej Aborcji { id="zrob-aborcyjny-coming-out-w-swiatowy-dzien-bezpiecznej-aborcji" }

Z tej okazji chcemy Wam zaproponować inny niż dotychczas sposób świętowania: aborcyjne coming outy! Nie miałxś aborcji? Nie chcesz mówić o niej publicznie? Prosimy, nie zniechęcaj się i doczytaj do końca! Mamy kilka pomysłów…

<!-- more -->

## Geneza święta { id="geneza-swieta" }

Światowy Dzień Bezpiecznej Aborcji zawdzięczamy działaczkom z regionu Ameryki Łacińskiej i Karaibów. 28 września 1990 roku w tamtym regionie odbyły się pierwsze akcje na rzecz dekryminalizacji aborcji. W 2011 r. sieć [WomensGlobal Wgnrr](https://wgnrr.org/) (Globalna sieć kobiet na rzecz praw reprodukcyjnych) ogłosiła 28 września dniem międzynarodowych działań i zaczęła zachęcać do Organizacje i aktywizmu na rzecz bezpiecznej aborcji w innych regionach. Od tamtego czasu święto się rozprzestrzeniło. 28 września stał się, uznanym na arenie międzynarodowej, dniem Organizacje i aktywizmu na rzecz bezpiecznej aborcji. To dzień, w którym protestujemy, maszerujmy, żądamy dostępu do bezpiecznej aborcji, dzień, w którym aborcja wychodzi na ulice i pokazuje, że jest częścią naszego życia.

## Nasze pomysły Światowy Dzień Bezpiecznej Aborcji 2021 { id="nasze-pomysly-na-2021" }

### 1\. Powiedz o swojej aborcji { id="powiedz-o-swojej-aborcji" }

Zorganizuj wydarzenie, w ramach którego spotkacie się gdzieś w mieście i stworzycie bezpieczną przestrzeń dla osób, które będą chciały głośno opowiedzieć o swoich doświadczeniach! Wystarczy wziąć do rękę szczekaczkę lub mikrofon, głęboki wdech i… bez wstydu. Bez strachu. Powiedzieć: ja też miałam aborcję! Towarzyszyłam w aborcji. Kocham osobę, która miała aborcję.

### 2\. Przeczytaj o aborcji { id="poczytaj-o-aborrcji" }

Jeżeli z jakiegoś powodu uważacie, że mówienie o _swoich_ aborcjach nie jest rozwiązaniem dla Was, wydrukujcie [aborcyjne historie](../../../mialam-aborcje/index.md), które odczytacie na żywo. Możecie też zebrać opowieści znajomych.

Na naszej stronie możecie też [spisać swoje doświadczenia](../../../mialam-aborcje/formularz.md) i przekazać w ten sposób je komuś do przeczytania.

### 3\. A co, jeśli nie demonstracja? { id="alternatywy-dla-demonstracji" }

Być może masz za sobą doświadczenie aborcji i chciałabyś, aby ktoś się o niej dowiedział, ale obecnie jest to niemożliwe (każdy powód do zachowania tego dla siebie jest okej).

Z pomocą przychodzi nowa odsłona partyzantki aborcyjnej. Dzięki jej pierwszej odsłonie rozpowszechniłyśmy numer telefonu do Aborcji Bez Granic (22 29 22 597!), który stał się najpopularniejszy w kraju zaraz po 112 i telezakupach Mango.

**Teraz pora na wykrzyczenie światu Twojej historii w możliwie najbezpieczniejszych warunkach.** Wystarczy, że ją spiszesz, wydrukujesz, weźmiesz przyjaciółkę albo całą ekipę aborcyjnych osób partyzanckich i rozkleicie plakaty w swojej okolicy.

Wyobraź to sobie: Twój sąsiad czeka na autobus, czyta coming out początkowo nie wiedząc, co to jest i czyje to doświadczenie, ale w pewnym momencie orientuje się, że już nie ma odwrotu – ktoś właśnie opowiedział mu swoją aborcyjną historię.

Jakaś nastolatka dowiaduje się dzięki Tobie, jak wygląda aborcja i że ciąża to jeszcze nie ostateczność. Niebinarna osoba z doświadczeniem przerwania ciąży dowiaduje się, że nie jest sama. Czyjaś mama widzi Twój tekst i postanawia o swojej aborcji opowiedzieć córce. **Możesz zmienić aborcyjną rzeczywistość!**

### 4\. Wyoutuj się w social mediach { id="wyoutuj-sie-w-social-mediach" }

Wrzuć na swój profil grafikę, żeby oznajmić światu „miałam aborcję”, „jestem przyjaciółką aborcyjną” czy „kocham osobę, która miała aborcję”. Gotowe wzory znajdziesz poniżej. Nie zapomnij oznaczyć postu tagiem **#AborcyjnyComingOut** .

[grafiki do pobrania](../../../do-pobrania/index.md)

### 5\. Co tylko zechcesz! { id="co-tylko-zechcesz" }

Możesz też podzielić się tym pomysłem z nami. A jeśli organizujesz wydarzenie powiedz nam o tym, chętnie je nagłośnimy!

## Razem przeciwko stygmatyzacji { id="wspolna-walka-ze-wstydem" }

**Stygmatyzacja aborcji to negatywne przedstawianie osób, które poszukują informacji o aborcji, przerywają ciąże, świadczą usługi aborcyjne czy po prostu popierają aborcję.** Powstrzymuje ona osoby od poszukiwania pomocy, której potrzebują, prowadzi też do zwiększenia liczby niebezpiecznych zabiegów.

Jesteśmy głęboko przekonane, że **przeciwdziałanie stygmatyzacji aborcji jest tak samo ważne, jak polityczny lobbing i próby zmiany prawa,** to też odczarowanie tematu, zdjęcie piętna z aborcji normalnie, bez tabu, bez dramatu.

Udokumentowane działania możesz oznaczyć #AborcyjnyComingOut – znajdźmy się tego dnia, poczujmy solidarność i poznajmy nasze historie.