---
date: 2020-09-22
categories:
  - Historia

tags:
  - Feminizm

postImage: yes
postImagePath: /news/assets/images/miedzynarodowy-dzien-bezpiecznej-aborcji.jpg
postImageHeight: 10%
postImageTitle: Święto Aborcji odbywa się 28 września
postImageAlt: >-
  Ilustracja - cztery kobiety o różnych kolorach skóry stoją razem z transparentami świętującymi dzień bezpiecznej aborcji.
postImageSource: yes
postImageSourceText: Akina Mama wa Afrika
postImageSourceUrl: https://www.safeabortionwomensright.org/international-safe-abortion-day/
---

# 28 września – Światowy Dzień Bezpiecznej Aborcji { id="swiatowy-dzien-bezpiecznej-aborcji-28-wrzesnia" }

28 września na całym świecie aktywistki, działaczki, feministki gromadzą się, by wspólnie zaakcentować potrzebę i konieczność dostępu do bezpiecznej i darmowej aborcji.

<!-- more -->

Od lat przez Chile, Meksyk, Irlandię, Columbię, Argentynę, Salwador i wiele wiele innych miejsc przechodzi wielkie marsze z tej okazji. **Piękne, taneczne, głośne. Dwa lata temu do tego grona dołączyła Warszawa za sprawą „Marszu dla bezpiecznej aborcji”,** a rok temu po raz pierwszy Malta.

## Dzień działań na rzecz bezpiecznej aborcji. { id="jak-obchodzimy" }

W tym roku również będzie obchodzony, ale nie wszędzie marszami. Np. w mieście Meksyk będzie dyskusja na temat wielokrotnej aborcji, a w La Paz w Boliwii debata o [aborcji farmakologicznej](../../../aborcja/w-domu/index.md). Z kolei w Irlandii odbędzie się warsztat z aborcji domowej tabletkami, a całe świętowanie tego dnia przeniosło się do internetu, ALE trwa dwa dni . 

W Warszawie wyjątkowo też nie będzie marszu, ale to nie znaczy, że nie będzie świętowania! Zaglądajcie na FB: [Marsz dla bezpiecznej aborcji](https://www.facebook.com/marszdlaaborcji/), bo tam czeka na Was niespodzianka… pojawi się lada dzień!

## Temat 2020: samoobsługa aborcyjna { id="temat-2020-samoobsluga-aborcyjna" }

Tematem przewodnim tegorocznego Światowego Dnia Bezpiecznej Aborcji jest samoobsługa aborcyjna, aborcja w domu, telemedycyna i aborcja w czasach pandemii koronawirusa.

Dlaczego właśnie ten temat? Bez wątpienia **to właśnie aborcja za pomocą leków w czasie pandemii była i jest wybawieniem dla setek tysięcy osób na całym świecie.** Szeroko zakrojone badania pokazują, że samoobsługa aborcyjna lekami do aborcji przy ograniczonym zaangażowaniu pracowników i pracownic ochrony zdrowia zdrowia jest skuteczna, bezpieczna (a nawet [bezpieczniejsza jak pokazuje przykład UK](../swiat/aborcja-tabletkami-w-domu-to-mniejsza-szansa-powiklan-pokazuje-wielka-brytania.md)) i daje podobne rezultaty co aborcja farmakologiczna przeprowadzana przez pracowników i pracownice ochrony zdrowia.

Dla ogromnej liczby osób w niechcianych ciążach na całym świecie aborcja przeprowadzana samodzielnie nie jest rozwiązaniem awaryjnym (z powodu braku legalnego dostępu) czy „tymczasowym”; jest to dla nich rzeczywiście **najlepsza, najtańsza i najwygodniejsza opcja** aborcji. Jest to codzienność i często pierwszy wybór.

## Weź z nami udział w świętowaniu!  { id="swietuj-z-nami" }

My z okazji tego dnia zapraszamy Was na spotkanie online z nami [Bezpieczna aborcja w domu](https://www.facebook.com/events/649106209070408). Jeśli sama masz doświadczenie aborcji, to podziel się nim z nami na stronie [aborcyjne historie](../../../mialam-aborcje/index.md).

A teraz zapraszamy Was do rozpowszechniania dalej specjalnie na ten dzień przygotowanej video wiadomości.

<div class="yt-iframe">
  <iframe title="Aborcja farmakologiczna aborcja w domu" width="800" height="450" src="https://www.youtube.com/embed/1R6NTJypufQ?feature=oembed" frameborder="0" allow="accelerometer; autoplay; clipboard-write; encrypted-media; gyroscope; picture-in-picture" allowfullscreen=""></iframe>
</div>