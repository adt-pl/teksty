---
date: 2022-07-05
categories:
  - Kultura
tags:
  - Mężczyźni
  - Justyna Wydrzyńska
  - Aborcyjny Dream Team
  - Przemoc w relacji

postImage: yes
postImagePath: /news/assets/images/my-body-is-my-body.jpg
postImageTitle: Mężczyźni mówią o aborcji - jej ciało, jej wybór.
postImageAlt: Ramię dziewczyny z tatuażem - my body is my body - moje ciało, jest moje.
postImageSource: yes
postImageSourceText: Jej ciało, jej wybór / film ADT 
postImageSourceUrl: https://www.youtube.com/watch?v=7R9e-bdK2Xg
---

# Mężczyźni o aborcji: Jej ciało - jej wybór! { id="mezczyzni-o-aborcji" }

To pierwsza kampania na świecie, w której mężczyźni mówią do innych mężczyzn o aborcji, że jest to sprawa kobiet. Zamiast rycerzy na białych koniach, którzy będą nas za wszelką cenę ratować, chcemy absolutnych podstaw: słuchania nas, wspierania bez oceniania i akceptacji naszych decyzji, jakie by one nie były.

<!-- more -->

* Podjęcie decyzji i przerwaniu lub kontynuowaniu ciąży to decyzja osoby w ciąży. Osoby które zaprosiłyśmy do naszego klipu świetnie to wiedzą.
* Zaprosiłyśmy ich do współpracy, bo tak już w tym patriarchacie mamy, że gdy my mówimy, to mężczyźni często nie słuchają. Ten stan rzeczy także trzeba zmienić – to jasne – ale my, aborcjonistki, nie mamy tyle czasu. Poparcia dla możliwości samostanowienia, dla wolnej i bezpiecznej aborcji potrzebujemy teraz.
* Zmuszanie kogoś do bycia w ciąży to okrutna forma przemocy. Klip „Jej ciało – jej wybór” publikujemy na 9 dni przed rozprawą Justyny Wydrzyńskiej, która jest oskarżona jest o pomoc w aborcji kobiecie, która będąc ofiarą przemocy ze strony swojego męża, była zmuszana do narodzin kolejnego dziecka.

**Jedną z cech patriarchatu jest to, że mężczyźni mający władzę (nie tylko polityczną) nie słuchają, co mają do powiedzenia kobiety.** Postanowiłyśmy więc zaangażować kilku z nich, aby nagłośnili nasz przekaz i dotarli z nim poza naszą bańkę odbiorców.

<div class="yt-iframe">
  <iframe title="JEJ CIAŁO - JEJ WYBÓR" width="800" height="450" src="https://www.youtube.com/embed/7R9e-bdK2Xg?feature=oembed" frameborder="0" allow="accelerometer; autoplay; clipboard-write; encrypted-media; gyroscope; picture-in-picture" allowfullscreen=""></iframe>
</div>

Już od momentu opublikowania zwiastuna tego klipu, wiele osób mogących zajść w ciążę komunikuje w sieci, że _nie obchodzi ich to, co do powiedzenia na temat aborcji mają mężczyźni_ . **Nie będziemy ukrywać: czytamy to z pewną radością i satysfakcją, gdyż same od lat stoimy na takim samym stanowisku: uważamy, że tylko osoba w ciąży ma prawo decydować o jej dalszym rozwoju, a każdy argument za jej decyzją jest ważny – bo ona jest ważna.**

## Aborcja? – „A co na to mąż?!” { id="co-na-to-maz" }

Dwa paski na teście ciążowym potrafią zaskoczyć. Osoby w związkach, rozstrzygając o urodzeniu i wychowaniu dziecka, stanowią często jednocześnie o swoich wieloletnich planach na przyszłość. Te wiążą się z podejmowaniem dużych decyzji –  jak na przykład wspólnym zamieszkaniu, zmianie pracy, podziale obowiązków. W tym wszystkim ważne jest, aby osoba w ciąży miała poczucie że nie jest traktowana jak inkubator. Tak jak **decyzja o aborcji zależy wyłącznie od niej**, tak samo do niej należy wybór, czy chce do rozmowy o tej ciąży kogoś zaprosić. My też wolałybyśmy, gdyby nie trafiało do nas tyle osób biorących tabletki w sekrecie i stresie, pytających jak ukryć poronienie przed partnerem lub rodzicami.

![Hubert Urbański w kampanii ADT](../../assets/images/mezczyzni-o-aborcji-hubert-urbanski.jpg "Huber Urbański wspiera swoje córki w ich decyzjach."){ float="left" }

## Zmuszanie do ciąży to przemoc { id="zmuszanie-do-ciazy" }

Rzeczywistość bywa okrutna: wiele osób ma nieszczęście żyć z przemocowymi typami; to właśnie zdarzyło się Ani i Justynie o których opowiadamy w naszej akcji [Jak Justyna](../../jak-justyna.md). **Rozmawianie o poglądach dotyczących przerywania ciąży przed podjęciem decyzji o wejściu w związek nie powinno być niczym dziwnym i wiemy, że coraz więcej osób w ramach ubezpieczania się pyta o to już na pierwszej randce.**

**Sprzeciw potencjalnych partnerów wobec aborcji na życzenie to nie tylko pogląd: to realne niebezpieczeństwo.** Taki mężczyzna staje się rzeczywistym zagrożeniem i kolejną barierą w dostępie do aborcji – po niesprzyjającym prawie, niekompetentnych pracownikach ochrony zdrowia, klauzuli sumienia, konieczności szukania pomocy za granicą i wszechobecnym tabu, przez które nie możemy wprost poprosić kogoś o opiekę nad dzieckiem lub wolne w pracy ze względu na potrzebę zrobienia aborcji. **Mężczyźni którzy wzięli udział w filmie mają stanowić ich przeciwieństwo: wspierać, słuchać, pomagać.**

> Każdego dnia z Aborcją Bez Granic kontaktują się jakieś osoby, które próbują ze strachu ukryć niechcianą ciążą i aborcje. Sama doświadczyłam tego jak to jest być z mężczyzną, który odmawiał mi prawa do decydowania o sobie, kontrolował mnie i musiałam robić aborcję w tajemnicy. Staje przed sądem, bo mąż kobiety której pomogłam w aborcji doniósł na nią i na mnie na policję. Myślę, że to ważne, żeby mężczyźni zobaczyli że można inaczej, że zamiast kontrolować, można wspierać.
> 
> Justyna Wydrzyńska

## Kobiety, które dały radę – sprawa Justyny i Ani { id="sprawa-justyny-i-ani" }

**Spot wypuszczamy 9 dni przed drugą rozprawą Justyny Wydrzyńskiej.** Justyna, oskarżona o pomocnictwo w aborcji, przekazała tabletki poronne nieznanej jej kobiecie: Ani, która była w związku z mężczyzną stosującym przemoc. **Decyzja o aborcji podjęta przez Anię była łatwa, to okoliczności jej towarzyszące były trudne.** Wyjazd do niemieckiej kliniki nie udał się, ponieważ mąż Ani zagroził, że jeśli ona wyjedzie z ich trzyletnim dzieckiem, on zgłosi porwanie rodzicielskie. Ze względu na początek pandemii i sparaliżowane usługi pocztowe nikt nie wiedział, ile jeszcze trzeba będzie czekać na zestaw zamówiony u Women Help Women. Szukając pomocy w internecie, Ania trafiła na Aborcję Bez Granic. Zgłosiła się z prośbą o pomoc, opowiadając o tym jak mąż sprawdza jej wiadomości, czyta maile, przegląda historie przeglądarki internetowej. Działająca w ABG Justyna poznała w ten sposób historię Ani i poczuła się jak kilka lat wcześniej; w przeszłości była dokładnie w takiej samej sytuacji.

Justyna podjęła decyzję w obawie, że Ani nie uda się inaczej pomóc: w myśl zasady “jak nie drzwiami, to oknem” wysłała jej własne tabletki aborcyjne. **Kobiety zostały nakryte, bo kontrolujący wszystko mąż Ani dowiedział się o ich sojuszu.**

## Aborcyjny Dream Team wspiera przetrwanki i ofiary przemocy domowej { id="wsparcie-adt-dla-osob-po-przemocy-domowej" }

To nie jedyna taka sytuacja. **Raz na jakiś czas – niestety wcale nie rzadko – piszą do nas osoby, które muszą ukrywać swoje aborcje przed mężami, partnerami, chłopakami.**

Przez ostatnie kilka lat wiele razy zdarzyło nam się słyszeć i czytać, że **on** spuścił tabletki w toalecie, wyrzucił, wyniósł z domu czy nawet połknął. Zdarzyło nam się wiele razy doradzać jak zrobić aborcję tabletkami tak, by **on się nie zorientował**. Nieraz słuchałyśmy, że **on** trzyma kasę, kontroluje każde wydatki, że prowadzi tabelkę z wydatkami i rozlicza ze wszystkiego, dlatego przelanie darowizny nie ma szans, bo **on** na pewno coś wywęszy. Zdarzyło nam się słyszeć, że **on** kiedyś nawet wsparł ją w aborcji, ale teraz straszy, szantażuje, że opowie o niej rodzinie i wszystkim znajomym – byle tylko zmusić ją do pozostania z nim w związku. Jako ADT spuszczałyśmy na drzewo mężczyzn, którzy pisali do nas oczekując informacji i szczegółów o aborcjach ich partnerek (nie martwcie się –  nie dostają od nas choćby lakonicznego “tak”/”nie”, nawet gdy próbują gróźb i szantażu).

## Jedna rada: rzuć go! { id="rzuc-go" }

Opisane powyżej sytuacje to przykłady różnych rodzajów przemocy: psychicznej, fizycznej, ekonomicznej, wynikającej z podziału ról w związku zgodnie ze stereotypami płciowymi. Cytowanie w klipie komentarze także są prawdziwe i pochodzą z komentarzy pod naszymi postami. Chociaż są obrzydliwe, to świetnie odzwierciedlają warunki w jakich kobiety w Polsce muszą robić aborcje. Liczymy na to, że przeczytanie ich na głos przez kilku mężczyzn, że usłyszenie tego przez resztę z nich unaoczni ten problem. Nie próbujemy robić tego same, bo wiemy, że prędzej niż nas posłuchają się gadającej wierzby. Ten stan rzeczy także trzeba zmienić –  to jasne –  ale my, aborcjonistki, nie mamy tyle czasu. **Poparcia dla możliwości samostanowienia, dla wolnej i bezpiecznej aborcji potrzebujemy TERAZ.**

Rozprawa Justyny Wydrzyńskiej odbędzie się 14.07 o godz. 9:30 w Sądzie Okręgowym Warszawa – Praga przy ulicy Poligonowej 3. Demonstracja solidarnościowa rozpocznie się o godz. 9:00.