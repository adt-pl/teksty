---
date: 2023-04-17
categories:
  - Polityka
  - Organizacje aborcyjne
tags:
  - Justyna Wydrzyńska

postImage: yes
postImagePath: /news/assets/images/ania-i-justyna.jpg
postImageHeight: 45%
postImageAlt: >-
    Justyna Wydrzyńska i Anna na kolażu - w tle tabletki aborcyjne i symbole Strajku Kobiet.
postImageSource: yes
postImageSourceText: kolaż Igi Kucharskiej
---

# Ania, „cicha bohaterka” głośnej rozprawy o przekazanie tabletek aborcyjnych, opowiada swoją historię

W wywiadzie dla [oko.press](https://oko.press/wywiad-z-anna-ktorej-wydrzynska-wyslala-tabletki) Anna uzupełnia tę część historii, której przez niejawność rozprawy, jako ADT nie mogłyśmy opowiedzieć dotychczas.

<!-- more -->

## Żeby nikt nie wybierał już wieszaka, czy cewnika

Sytuację Anny poznawałyście przez ostatni rok z naszej perspektywy. W trakcie procesu Justyny opisywałyśmy wam nie tylko przebieg rozpraw, ale również historię kobiety, która wbrew Polsce zawalczyła o siebie.

Anna opowiada o swojej odwadze i odzyskiwaniu sprawczości w kraju, który tak uporczywie próbuje nam jej odmówić.

Nie mogłyśmy zdradzić całości, przede wszystkim nie chcąc mówić za Annę. Jednak dzisiaj możecie poznać jej opowieść.

## Wywiad przełamujący ciszę

Anna dokładnie opisuje okoliczności przerwania ciąży. Opowiada o strachu - przed państwem, przed okrutną i nieprofesjonalną opieką lekarską, przed śmiercią - ale, co ważniejsze: opowiada o swojej sile i odwadze, o krokach które zdecydowała się podjąć żeby zawalczyć o swoje życie.

W Polsce często mówi się o tym jakiej przemocy doświadczają kobiety - to ważny temat. Jednak historia Ani ujawnia coś jeszcze: to, że doświadczyła przemocy nie oznacza, że jest "ofiarą". I chociaż rozmowę w oko.press Ania zapowiada słowami:

"Ta historia będzie o ogromnym strachu, o bólu, cierpieniu, o przemocy i o walce. Ale przede wszystkim to będzie historia o samotności. Takiej samotności, która przeszyła mnie aż do kości."

To jak będziecie miały i mieli okazję przeczytać, świadczy ona przede wszystkim o jej sile i dumie wynikającej z tego, by postawić siebie i swoje życie na pierwszym miejscu.

## Ania czuła że powinna podzielić się swoją historią

Chciała żeby jej doświadczenie dotarło do jak największej ilości osób.

Sama opowiada, że [czytanie o przebiegu aborcji innych kobiet](../../../mialam-aborcje/index.md)  było dla niej bardzo ważne. Teraz pisze swoją w nadziei, że podzieli się tą odwagą z tymi, które mogą jej potrzebować.

Jeśli odnajdujesz siebie w historii Anny, jeśli Ty też przerwałaś swoją ciążę wbrew wszystkim przeciwnościom losu i też chciałabyś podzielić się nią z innymi - napisz na:
