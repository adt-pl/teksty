---
date: 2022-11-02
tags:
  - Justyna Wydrzyńska
  - Aborcyjny Dream Team
  - Prawo
  - Aborcja Bez Granic
  - Rekomendacje
categories:
  - Polityka
  - Organizacje aborcyjne

postImage: yes
postImagePath: /news/assets/images/justyna-w-europarlament/eu-komisja-fred-matic.jpeg
postImageHeight: 20%
postImageTitle: >-
  Eurodeputowai spotykają się z działaczkami Aborcyjnego Dream Teamu i Aborcji Bez Granic, by porozmawiać o łamaniu praw kobiet.
postImageAlt: Fred Matić - przewodniczący misji do Polski w sprawie łamania praw kobiet.
postImageSource: yes
postImageSourceText: Fred Matić
---

# Eurodeputowani i sprawa aborcji - spotkanie z ADT i ABG { id="eurodeputowani-i-sprawa-aborcji-spotkanie-z-adt-i-abg" }

Aborcyjny Dream Team spotkał się z eurodeputowanymi z Komisji Praw Kobiet i Równouprawnienia, która przyjechała interweniując w sprawie antyaborcyjnego prawa w Polsce. W spotkaniu wzięły udział również aktywistki z innych organizacji feministycznych takich jak Centrum Praw Kobiet i Federa.

<!-- more -->

## Komisja Praw Kobiet i Równouprawnienia z misją w Polsce { id="komisja-praw-kobiet-i-rownouprawnienia-z-misja-w-polsce" }

Eurodeputowani, jako oficjalna misja europarlamentu, nie wybierają się nigdy nigdzie bez ważnego powodu. Mimo ich przyjazdu do Polski żaden z polskich ministrów, w tym minister służby zdrowia, nie pofatygował się na oficjalne spotkanie.

> Odmowa spotkań polskich władz z delegacjami Parlamentu Europejskiego staje się powoli normą i budzi tylko podejrzenia, że rząd ma coś do ukrycia.
> 
> usłyszała w PE dziennikarka RMF FM

Dziennikarze RMF FM przypominają, że już we wrześniu polskie władze odmówiły już spotkania z Komisją śledczą PE ds. Pegasusa, szpiegowskiego oprogramowania.

> Instytucje państwowe zignorowały de facto całkowicie tę delegację, wysyłając trzeciej-czwartej rangi urzędników.
> 
> powiedział Robert Biedroń

Przewodniczącym misji został Fred Matić, który jest współautorem rezolucji Parlamentu Europejskiego z 2021 roku, w której **podkreśla się, że prawo do bezpieczniej i legalnej aborcji jest prawem człowieka.**

## ADT i Aborcja Bez Granic na spotkaniu z eurodeputowanymi { id="mowy-dzialaczek" }

> Występujemy tutaj jako Aborcja Bez Granic – największa w Polsce inicjatywa zajmująca się dostępem do aborcji. W ciągu zaledwie jednego dnia wspieramy kobiety w tylu aborcjach co Polska opieka zdrowotna w ciągu całego 2021 roku. To 107 aborcji dziennie. Co Polska zapewnia kobietom przez cały rok, my dajemy od siebie każdego dnia.
> 
> mówiły zaproszone na spotkanie aktywistki aborcyjne

[Aborcja Bez Granic](https://abortion.eu/pl/) sieć organizacji z Polski i innych europejskich krajów. Sieć ABG zapewnia wsparcie osobom w niechcianej ciąży zarówno w postaci tabletek do samodzielnej aborcji w domu jak i w postaci pomocy logistycznej i finansowej z wyjazdem do zagranicznej kliniki aborcyjnej. Od wydania wyroku na kobiety przez pseudotrybunał w 2020 roku [pomogłyśmy ponad 78 tysiącom osób](../abg/aborcja-bez-granic-najnowsze-dane-z-2021-2022.md).

**Według naszych danych 99% aborcji w Polsce to aborcje za pomocą tabletek poronnych, które gwarantuja bezpieczną aborcję w zaciszu własnego domu.** Jednak w ostatnim czasie ponad dwa tysiące kobiet w drugim i trzecim trymestrze ciąży zdecydowało się na wyjazd za granicę z naszą pomocą.

> W ciągu ostatnich dwóch lat sieć Aborcji Bez Granic przeznaczyła na aborcyjne wsparcie ponad 2 miliony złotych by opłacić te wszystkie aborcje. Wsparcie które otrzymałyśmy pochodziło również od rządów innych krajów. Belgia już dwukrotnie dotowała sieć ABG, a Francja zadeklarowała że nie pozostanie w tyle i również przeznaczy środki, tym bardziej, że polskie Organizacje i aktywizm wspierają również uchodźczynie – m.in. z Ukrainy.
> 
> relacjonowały eurodeputowanym aktywistki ADT

## Anty-aborcyjne prawo i represje przeciw aktywistkom { id="anty-aborcyjne-prawo-i-represje-przeciw-aktywistkom" }

Eurodeputowani byli szczególnie zainteresowani [sprawą Justyny Wydrzyńskiej, której grożą 3 lata więzienia](../../jak-justyna.md) za przekazanie tabletek aborcyjnych. Politycy nie kryli wsparcia dla Justyny które wyrazili już wielokrotnie w ostatnich miesiącach.

Sprawa Justyny jest przykładem politycznych represji – sprawa została założona przeciwko Justynie na polityczne zlecenie. W swoim raporcie o obecnym „prawie” aborcyjnym eurodeputowani będą musieli zaakcentować problem z prawożądnością i niezależnością sądownictwa w ogóle. Jak mówią: _„temat ten powraca w UE”_.

Od 2017 roku w wyniku „reform” sądownictwa prokurator generalny i minister sprawiedliwości został jedną osobą. Może on więc nominować według własnego, niekontrolowanego przez nikogo, uznania sędziów co **zagraża niezależności sądownictwa i podważa perspektywę uczciwego procesu.**

> Już podczas pierwszego przesłuchania Justyny sędzina ujawniła swoje zadanie dopuszczając do udziału w rozprawie skrajnie fundamentalistyczną grupę Ordo Iuris w roli dodatkowego quazi-prokuratora. Ordo Iuris przekonuje, że znajduje się na sali w celu obrony interesów płodu i jego następców (sic!).
> 
> argumentowały aktywistki ADT i ABG mówiąc o upolitycznieniu procesu

**Każda rozprawa jest obserwowana przez ambasadorów, polskie parlamentarzystki, oraz reprezentacje organizacji praw człowieka** takie jak Amnesty International, Frontline Defenders, Human Rights Watch i Helsińska Fundacja Praw Człowieka. Swojego wsparcia polskich aktywistkom udzieliło również FIGO (The International Federation of Gynecology and Obstetrics), która jest **największą federacją organizacji ginekologicznych i położniczych na świecie.** Lekarze zarządali by polskie władze wycofali wszystkie zarzuty.

### ONZ wysyła specjalnych komisarzy w związku z naruszeniami praw człowieka w polsce { id="onz-wysyla-specjalnych-komisarzy" }

Do Polski **Organizacja Narodów Zjednoczowych wysłała 4 Specjalnych Sprawozdawców zaniepokojonych łamaniem praw człowieka przez Polskę.** Melissa Upreti, Tlaleng Mofokeng, Mary Lawlor i Reem Alsalem wnoszą o nie ściganie Justyny za pomoc w bezpiecznej aborcji szczególnie w sytuacji przemocy domowej.

Odpowiedź udzielona reprezentacji ONZ przez 3 ministerstwa sprowadzała się do jednego zdania: „wasze obawy są bezpodstawne, ponieważ w Polsce chroni się życie od poczęcia” (co nigdy nie było nawet legalnie podstawne).

## Dalsza działalność ADT i ABG { id="dalsza-dzialalnosc-adt-i-abg" }

**Komisja Praw Kobiet i Równouprawnienia wspiera polskie oddolne grupy aborcyjne.** Politycy z ulgą przyjeli wiadomość o tym, że Aborcyjny Dream Team i inne organizacje wchodzące w skład Aborcji Bez Granic nie przestają działać i dalej będą wspierać osoby w niechcianych ciążach.

<div class="yt-iframe">
  <iframe title="Karen Melchior i Justyna Wydrzyńska [spotkanie ADT i ABG z europarlamentarzystkami]" width="800" height="450" src="https://www.youtube.com/embed/ossJim2O1jM?feature=oembed" frameborder="0" allow="accelerometer; autoplay; clipboard-write; encrypted-media; gyroscope; picture-in-picture" allowfullscreen=""></iframe>
</div>

Następne przesłuchanie Justyny odbędzie się 11 stycznia 2023 roku. Skazanie Justyny zagroziłoby nie tylko innym aktywistkom, ale mogłoby doprowadzić do niemal całego ograniczenia dostępu do bezpiecznej aborcji w Polsce.