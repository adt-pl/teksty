---
date: 2020-10-18
categories:
  - Polityka
tags:
  - Prawo
  - Aborcja
  - Polska historia
  - Aborcja Bez Granic
postImage: no
postImageSource: no
---

# Już za parę dni Trybunał Konstytucyjny będzie orzekał czy aborcja w przypadku stwierdzenia wady płodu jest zgodna z konstytucją { id="juz-za-pare-dni-tk-wyda-orzeczenie-w-sprawie-aborcji-przy-wadzie-plodu" }

Wyrok ten może sprawić, że dostęp do aborcji będzie jeszcze trudniejszy. Z tej okazji nagrałyśmy dla was ważną wiadomość. Pomóż nam ją rozpowszechnić.

<!-- more -->

## Powiedz komuś o Aborcji Bez Granic { id="powiedz-komus-o-abg" }

Aborcja to nie jest debata. Aborcja to nasze decyzje, nasze życia.

Jako Aborcja Bez Granic **dostajemy od Was dużo wiadomości o tym, że się boicie co będzie dalej z dostępem do aborcji.** Obawiacie się o to czy będziecie mogły zrobić badania prenatalne, czy w przypadku poważnych wad będziecie miały jakieś opcje.

My też się boimy. **Zaostrzenie ustawy antyaborcyjnej to będzie cios wymierzony w nas wszystkie, w nasze rodziny.** Szansa na aborcje z przypadku stwierdzonej wady płodu w publicznym szpitalu zostanie stracona.

## Niezależnie od tego co się wydarzy 22 października, jako Aborcja Bez Granic jesteśmy gotowe Was wspierać. { id="nie-przestaniemy-was-wspierac" }

Pomagamy i będziemy dalej pomagać w przerywaniu ciąży tabletkami w domu i organizacji wyjazdu za granicą w Niemczech, Holandii i Anglii.

<div class="yt-iframe">
  <iframe title="Aborcja to nie jest debata. Aborcja to nasze decyzje, nasze życia." width="800" height="450" src="https://www.youtube.com/embed/00lfJxyIGyU?feature=oembed" frameborder="0" allow="accelerometer; autoplay; clipboard-write; encrypted-media; gyroscope; picture-in-picture" allowfullscreen=""></iframe>
</div>

**Aborcja to nie jest debata, nawet jeśli toczy się w Trybunale Konstytucyjnym. Aborcja to nasze decyzje, nasze życia, nasze doświadczenia.** Osoby w ciąży w drugim trymestrze mogą na nas liczyć. Nie jesteście i nie będziecie same. Jesteśmy z Wami i jesteśmy dla Was.

Osoby posiadające pieniądze i dostęp do informacji mają wybór, mogą wyjechać. Te bez pieniędzy mają dzieci, albo więcej dzieci. Uważamy, że to niesprawiedliwe i chcemy to zmienić. **Słowa “nie stać mnie na aborcję” nie powinny być jedynym powodem, dla którego ktoś zostaje rodzicem.** Uzyskanie dostępu do aborcji nie powinno zależeć od tego, gdzie kto się urodził, gdzie mieszka lub jaki paszport posiada.

## Wsparcie oferowane w Polsce przez Aborcję Bez Granic { id="wsparcie-oferowane-przez-abg-w-polsce" }

- poradnictwo związane z niechcianą ciążą, w tym **rzetelne i obiektywne informacje o aborcji, niezależnie od zaawansowania ciąży,** czyli także po 12 tygodniu jej trwania,
- informacje o organizacjach oferujących **bezpieczne leki do aborcji farmakologicznej,**
- praktyczne informacje przydatne w zorganizowaniu wyjazdu i zabiegu przerwania ciąży za granicą **jak najmniejszym kosztem,**
- informacje o klinikach wykonujących zabiegi w Niemczech, Holandii i Wielkiej Brytanii,
- **wsparcie finansowe** na pokrycie kosztów podróży i zabiegu przerwania ciąży,
- nocleg,
- **tłumaczenie i wsparcie wolontariuszek i wolontariuszy w zagranicznych klinikach,** jeśli nie zatrudniają osób mówiących po polsku,
- inne formy wsparcia, które okażą się potrzebne i będą możliwe do zrealizowania.

Dowiedz się więcej o wsparciu którego udzielają nasze [organizacje siostrzeńskie](../../../alternatywy.md).