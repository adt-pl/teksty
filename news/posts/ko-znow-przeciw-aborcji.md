---
date: 2023-08-24
categories:
  - Polityka
tags:
  - Przeciwnicy aborcji
  - Donald Tusk
---

# Skandaliczna reakcja KO: próba uciszenia Jany Shostak

Wczoraj Jana Shostak stanęła otwarcie przed opinią publiczną i podzieliła się historią swojej aborcji, wyrażając jednocześnie przekonanie, że aborcja powinna być dostępna przez cały okres ciąży, jeśli osoba tego potrzebuje. **To wyjątkowo odważne wystąpienie - Jana wypowiedziała się w imieniu wielu kobiet, które często nie mają możliwości opowiadania o swoich doświadczeniach.**

Dziś jednak dowiedziałyśmy się, że Jana straciła swoje miejsce na liście KO do sejmu.

<!-- more -->

## Czemu wstąpienie Shostak było ważne?

Praktyczki aborcyjne takie jak my wiedzą, że aborcja powinna być dostępna tak szybko, jak to możliwe i tak późno, jak to potrzebne. Aborcja Bez Granic wysyła zarówno do Belgii i Francji osoby w 27 oraz w 37 tygodniu ciąży na zabiegi aborcji. Aborcja wykonywana jest albo metodą chirurgiczną, albo metodą farmakologiczną. Metoda chirurgiczna nazywana jest rozszerzeniem szyjki macicy i ekstrakcją (ang. dilation and extraction). 

Czasem potrzebujemy aborcji później, czasem wcześniej. **Taka jest rzeczywistość. Jana nie powiedziała nic nieprawdziwego, wręcz przeciwnie - powiedziała samą prawdę.** 

Wiele osób podejmujących decyzje o aborcji w zaawansowanej ciąży przerywa ją, choć to była chciana, planowana ciąża - ale w ciągu 9 miesięcy mogło wydarzyć się coś co sprawiło, że decydują się przerwać ciążę. I mają prawo podejmować te decyzje. Nie chcemy dostępu do aborcji tylko wtedy, gdy płód, który nosimy jest niezdolny do przeżycia albo nasze życie wisi na włosku. Jesteśmy w stanie podejmować decyzje, które innym mogą wydawać się trudne lub moralnie wątpliwe.

Aborcja powinna być dostępna tak szybko, jak to możliwe i tak późno, jak to potrzebne.
*Sorry not sorry.*

Solidarne z Janą Shostak!