---
date: 2023-10-10
categories:
  - Organizacje aborcyjne
tags:
  - Aborcja
  - Rekomendacje
  - Aborcyjny Dream Team

postImage: yes
postImagePath: /news/assets/images/konferencja-figo.jpg
postImageTitle: Działaczki aborcyjne ADT na konferecji FIGO - największej sieci ginekologicznej.
postImageAlt: Kinga Jelińska przemawia na konferencji FIAPAC - w tle duży ekran z napisem - Abortion Here, There and Everywhere.
postImageSource: no
---

# Aborcyjny Dream Team zaproszony na konferecję FIGO

Jesteśmy na konferencji FIGO (eng. Międzynarodowa Federacja Ginekologii i Położnictwa) - największej międzynarodowej sieci ginekologiczno-położniczej. W tym roku odbywa się ona w Paryżu. Jest tu ponad 8 tysięcy ginekologów i ginekolożek z całego świata! 

Poproszono nas o przygotowanie wystąpień o rzeczywistym dotępie do aborcji i jego ograniczaniu m.in. w Polsce. Mówiłyśmy więc o  pomaganiu w aborcjach ale i o sprawie Justyny. Wkładałyśmy też kij w mrowisko zadając nie zawsze wygodne pytania personelowi medycznemu.

Za parę dni weźmiemy udział w treningu z metod aborcji w drugim i trzecim trymestrze - niestety oprócz nas nie ma tu żadnego lekarza ani lekarki z Polski.

<!-- more -->

Więcej:

* [Wpis na FB](https://www.facebook.com/aborcyjnydreamteam/posts/pfbid0ESa1sXxzr5Crxf7E43qZXiDCYWouyoKztDzGNHxjFpJzwzBaiPBFMDLEeNdo5rqwl)
* [Wpis na FB](https://www.facebook.com/aborcyjnydreamteam/posts/pfbid0jSBqjT1oitBDQoiLHueso34m9FB8QVkpSUCRMb2unRpBNKn8oV6CpKUk6USjMWF4l)
* [Wpis na FB](https://www.facebook.com/aborcyjnydreamteam/posts/pfbid036E5qkrFyWQXkkWmyrNrgqjjnL1bD3JfHeGkahwcN1Z2aUM1QuX5JWuUmTrUWVjqJl)


## Fragmenty wystąpień z FIGO 2023

### Kinga Jelińska 

>  Mam zaszczyt prowadzić panel dotyczący samoobsługi aborcyjnej  oraz wniosków płynących z procesu Justyny ​​Wydrzyńskiej w Polsce. Wczoraj rano podczas jednej z sesji usłyszeliśmy, że samodzielna aborcja to słoń na sali. Nie mogłybyśmy się nie zgodzić.  Dowiedzieliśmy się, że w Indiach samodzielnie przeprowadzana aborcja za pomocą tabletek, poza systemem, stanowi około 73% wszystkich aborcji. W Polsce samodzielne aborcje za pomocą tabletek stanowią około 90%. To całkiem duży słoń.
>
> Zapraszam teraz trzy prelegentki, które opowiedzą nam o swoich doświadczeniach.

### Justyna Wydrzyńska

> Nazywam się Justyna Wydrzyńska i od 17 lat pomagam w aborcjach w Polsce. 
>
> Na co dzień jestem jedną z osób, która odbiera telefon infolinii Aborcja Bez Granic, działający od grudnia 2019 roku. Codziennie od 8.00 do 20.00 można zadzwonić na numer 22 29 22 597 i uzyskać wsparcie przed, w trakcie i po aborcji tabletkami w domu. Robią aborcję z nami aborcję. Codziennie.
>
> 6 miesiący temu, 14 marca zostałam uznana przez polski sąd za winną udzielenia pomocy w aborcji.  Ale nie to jest najważniejsze. Najważniejsza jest historia Ani, kobiety której wysłałam tabletki aborcyjne, ale ona nie mogła ich użyć, bo jej przemocowy partner zgłosił ją na policję a ta przyjechała do jej domu i zabrała jej tabletki. 
> 
> Zanim Ania zwróciła się do nas po pomoc, była w polskim szpitalu. Spędziła tam ponad tydzień wbrew swojej woli. Była odwodniona i niedożywiona, bo wcześniej nie jadła nic przez 3 tygodnie. Od początku ciąży chorowała na niepowściągliwe wymioty ciężarnej. Cały czas wymiotowała, po kilkanaście razy dziennie. Lekarzom w szpitalu mówiła, że nie daje sobie rady, że boi się o swoje życie.  W dokumentacji lekarskiej w rubryce “stan odżywienia” lekarze wpisali “wyniszczenie” i skierowali ją na konsultację psychiatryczną. 
>
> Ania zorientowała się, że w szpitalu nie otrzyma pomocy, choć psychiatra wpisał do dokumentacji medycznej, że jej stan psychiczny jest zły. Ania mówiła lekarzom, że boi się o własne życie, że nie przeżyje tej ciąży. Postanowiła jak najszybciej wydostać się ze szpitala. By z niego uciec musiała oszukiwać lekarzy. Po wyjściu ze szpitala kupiła w aptece cewnik Foleya.
> 
> Po zabraniu tabletek przez policję możliwości bezpiecznej aborcji się dla niej skończyły, powiedziała. Po powrocie z komisariatu do domu poszła do toalety. Najpierw ręką próbowała rozszerzyć szyjkę macicy. Słyszała, że położne w ten sposób czasem przyśpieszają poród. Chciała wywołać poronienie. Zaczęła krwawić. Czekała na skurcze, ale nie nadchodziły. Następnie umieściła cewnik Foley’a w szyjce macicy. Napełniła go wodą przy pomocy strzykawki. Z cewnika wypłynęło dużo gęstej krwi, ale skurcze ciągle nie nadchodziły. Nosiła ten cewnik przez wiele dni. Jak wypadał, to umieszczała go w szyjce macicy ponownie. Robiła to w łazience, po cichu. Sparaliżowana strachem, że ktoś to odkryje. Środki higieny wyrzucała do śmietników na osiedlu, żeby nie zostawiać śladów.
>
> Po trzech tygodniach zaczęła wypływać z niej ropa, krew, ścięło ją z nóg. Trafiła do szpitala z zakażeniem sepsą. 
>
> Wiele razy po swoim wyroku usłyszałam pytanie, czy żałuje swojego czynu. 
> 
> Nie nie żałuje. Żałuje, że nie wiedziałam, że Ania zamierza sięgnąć po cewnik, żałuje, że nie miała kolejnej szansy na bezpieczną aborcję, że musiała igrać z życiem, by uwolnić się od niechcianej ciąży. Żałuje że Ania była w tym sama. Żałuje, że nie dostała od Was pomocy, choć ta pomoc jej się należała i była zgodna z prawem. 

### Natalia Broniarczyk

> Aborcja jest w naszych rękach od zawsze. Niewiele ponad 100 lat temu cała opieka położnicza została przeniesiona do szpitali i stała się domeną ginekologów i położników. Doświadczenie kobiece i praktyki ludowe zostają uznane za ciemnotę, zacofanie i niebezpieczeństwo a to wszystko trzeba zastąpić wiedzą medyczną, która gwarantuje bezpieczeństwo i jest nowoczesne. 
>
> Te 100 lat temu lekarz został uznany za odpowiednio przeszkolonego a szpital stał się gwarancją bezpieczeństwa. Dziś lekarz i szpital ciągle czerpią z tej pozycji, choć są w tyle za protokołami WHO, często robią coś w konkretny sposób bo: tak jest szybciej, bo tak ich nauczono, bo uważają że tak należy robić. 
>
> Na bezpieczeństwo należy patrzeć znacznie szerzej niż sto lat temu. To nie tylko sterylne i czyste narzędzia, ale przede wszystkim zaktualizowana wiedza, praktyka, ale też stawianie potrzeb osoby w ciąży w centrum, opieka bez stygmatyzacji, wpędzania w poczucie winy.
>
> Tymczasem, czas się z tym zmierzyć: medycyna a konkretnie ginekologia jest jednym ze źródeł seksizmu i go utrwala. System medyczny stoi na straży antykoncepcji, aborcji, porodów i wszelkich procesów reprodukcyjnych. I nie chce tej kontroli odpuścić. 
>
> Kiedy domagamy się kontroli nad swoimi ciałami i krzyczymy „moje ciało, moja sprawa” to ja domagam się odzyskania tej kontroli również od systemu medycznego - chce mieć pełen dostęp do informacji, pewność, ze nie jestem wprowadzana w błąd, że będąc w ciąży to przede wszystkim ja jestem pacjentką, a nie płód, że nic nie jest przede mną zatajane, że jestem pod opieką, a nie pod kontrolą, że moje ciało czy zachowania seksualne nie będą komentowane, oceniane, że nie usłyszę od lekarza, „że ma bolec”, bo „taka moja uroda”. 
>
> Bezpieczna aborcja poza formalnym systemem ochrony zdrowia skupia jak w soczewce demedykalizację aborcji: odzyskiwanie kontroli nad ciałem, ale też nad tym jak nasza relacja z tym systemem ma wyglądać. 
>
> Wczoraj podczas jednej z sesji mogłyśmy dowiedzieć się, że w Indiach samoobsługa aborcyjna tabletkami stanowi około 70% wszystkich aborcji. W Polsce samodzielna aborcja tabletkami to około 90%. Bezpieczna aborcja przeniosła się z klinik, szpitali do domów. Stało się tak przez połączenie dwóch czynników: odkrycie działania poronnego tabletek, wielki eksperyment społeczny z lat 80tych z Brazylii, który okazał się na tyle skuteczny i bezpieczny, że stanowi jedną z rekomendacji WHO. Drugi czynnik to przemoc położnicza: uciekamy wam ze szpitali, nie chcemy być stygmatyzowane, oceniane, mamy złe doświadczenia z poronień, porodów. Robimy aborcje tabletkami w domach i to jest właściwy kierunek, również ze względów ekonomicznych. 
>
> Aborcja była, jest i będzie zawsze w naszych rękach. Choć od ponad 100 lat walczymy o nią z ginekologami, a od niedawna z firmami farmaceutycznymi. Żeby była jaśnosc: Nie chcemy mieć monopolu na aborcje, ale lekarzy potrzebujemy szczególnie w drugim i trzecim trymestrze ciąży. Musicie zapomnieć o skrobankach, dowiedzieć się wszystkiego co trzeba o najnowszych metodach aborcji i stawiać nasze potrzeby w centrum. W pierwszym trymestrze radzimy sobie same i nie mamy już czasu na kolejną redukcję szkód.  W drugim  i trzecim trymestrze wybór metody jest bardzo ważny i tam właśnie potrzebni są przeszkoleni lekarze. 
>
> Ale lekarze muszą najpierw odpowiedzieć sobie na pytanie jaką rolę odgrywają w dostępie do aborcji? Czy chcą być dalej jedyną gwarancją dostępu i mieć całą władzę w rękach? Czy chcą być tą barierą? Czy może widzą siebie jako usługodawców, którzy wkraczają wtedy, gdy są potrzebni: w drugim i trzecim trymestrze, przy komplikacjach.
>
> Często słyszymy od lekarzy troskę w głosie: skąd osoba w ciąży będzie wiedziała, że wszystko jest ok? Że aborcja tabletkami się udała? Proponuje odwrócić to pytanie i zadać je sobie: jak moje przekonania, podejście do aborcji wpływa na to, jak traktuje pacjentki? Czy ja jako lekarz nadążam za badaniami sieci pomagających w aborcjach? Czy nadążam za rzeczywistością aborcyjną? Czy jestem na bieżąco z wiedzą? Czy przypadkiem nie robię czegoś bo tak jest mi wygodniej, bo tak mnie nauczono i nie kwestionuje tego? Co myśle i czuje patrząc na Justynę, osobę która skutecznie pomaga w bezpiecznych aborcjach od 17 lat, chociaż nie ma wykształcenia medycznego ani licencji? Co myśle i czuję wiedząc, że aborcje z Justyną są nie tylko bezpieczne ale tez coraz częściej preferowane osoby w niechcianych ciążach?
>
> I na koniec ostatnie pytanie: czy możliwy jest świat w którym tabletki aborcyjne są na każdym rogu? Leżą na półkach sklepowych obok innych lekarstw, na stacjach benzynowych i są w cenie w gum do życia? Nie ma żadnych medycznych przeciwskazań, żeby tak nie było. Barierą  jest polityka na którą składają się: stygma aborcyjna, rynek farmaceutyczny i lekarze. Czas odważyć się i podążać się za tym co jest napisane w WHO, za doświadczeniami milionów osób przyjmujących samodzielnie tabletki w domu.