---
date: 2024-05-12
time: 16:00
categories:
  - Kultura
  - Organizacje aborcyjne
tags:
  - Filmy i seriale
authors:
  - adt

links:
  - news/posts/kultura/aborcja-w-filmach-seriale-o-aborcji-top-10.md
  - news/posts/kultura/filmy-o-aborcji-lista-top-5.md
  
title: Nie jesteś sama
h1Small: pierwsza aborcja w Polskim filmie dokumentalnym
description: Film Karoliny Domagalskiej o pracy Aborcyjnego Dream Teamu, to pierwszy polski dokument, który pokazuje aborcję taką jaka jest. Wszystko byście mogły zobaczyć jak to przerywanie ciąży wygląda w realu i przede wszystkim, że nie jesteście same i bezradne.

postImage: yes
postImagePath: /news/assets/images/nie-jestes-sama-film/tytul-filmu.webp
postImageAlt: Tytuł filmu dokumentalnego Nie jesteś sama - w tle bohaterki filmu - członkinie ADT na plaży w strojach kąpielowych w stylu Słonecznego Patrolu
postImageSource: no
---

# "Nie jesteś sama" - film dokumentalny o aborcji

Może tego nie wiedziałyście ale przez ostatnie 5 lat towarzyszyła nam ekipa filmowa Karoliny Domagalskiej. Dokumentalistki nagrywały zarówno naszą pracę jak i życie prywatne. Z zebarnych przez nie materiałów powstał **pierwszy film o aborcji w Polsce, który skupia się na pracy osób pomagających w aborcjach.** To pierwszy polski film, który przedstawia aborcję taką jaką jest. Kamera towarzyszy nawet jednej z dziewczyn bezpośrednio przy jej aborcji.

To wszystko byście mogły zobaczyć jak to przerywanie ciąży wygląda w realu i przede wszystkim, że nie jesteście same i bezradne.

<!-- more -->

## Czy w "Nie jesteś sama" na prawdę jest scena aborcji?

![](./../../assets/images/nie-jestes-sama-film/kadr-z-filmu-scena-aborcji.webp)

Tak, to nie jest tani *clickbait*, **film pokazuje aborcję - niefikcyjną, niewyreżyserowaną, nieudawaną.** Karolina Domagalska pokazuje aborcję Julii, która zgodziła się na nagranie i udostępnienie materiału.

Wbrew temu, czego można by się spodziewać, znając drastyczne plandeki płodobusów, nie ma tu jednak mrożącej krew w żyłach sceny. Ani przesadnie smutnej, czy w inny sposób przekoloryzowanej. Film pokazuje aborcję taką, jaka jest, bo **to normalne doświadczenie, po którym można... siąść na kanapie i zjeść ciastka.**

Pokazując na wielkim ekranie scenę prawdziwej aborcji żegnamy jednego z ulubionych antyaborcyjnych straszaków. Wiele osób ma obawy związane z przebiegiem swojej aborcji, ponieważ trafiają głównie na mity rozgłaszane przez "organizacje za życiem".

Dokument rozwiewa te wątpliwości. Scena aborcji jest - ale wiele z was może zaskoczyć, a nawet rozczarować - nie jest bowiem w ogóle *sensacyjna*.

## Czym różni się "Nie jesteś sama" od innych popularnych filmów "o aborcji"?

![](./../../assets/images/nie-jestes-sama-film/kadr-z-filmu-wyjazd-na-wakacje.webp)

Filmów o aborcji jest masa. O [wielu z nich](../kultura/aborcja-w-filmach-seriale-o-aborcji-top-10.md) same już pisałyśmy. Jednak większość polskiego "kina aborcyjnego" tworzona jest przez przeciwników aborcji, by przerywanie ciąży wydawało się groźne i smutne.

Łatwo natknąć się na filmy pełne mitów i bzdur, nawet wtedy gdy twórcy ["starają się" być pro-aborcyjni](../kultura/film-o-tym-sie-nie-mowi-recenzja-z-perspektywy-aktywistek-samoobslugi-aborcyjnej.md). O porządny dokument aborcyjny było ciężko... aż do przedwczoraj, bo film Karoliny Domagalskiej:

* __Nie robi sensacji__ - chociaż w filmie nie brakuje łez, krzywów i wzruszeń, to jednak nie żywi sie ludzkim dramatem i nie ma w nim zbędnego moralizowania,
* __Nie teretyzuje__ - zamiast teoretyzowania i gdybania pokazuje realne doświadczenia bohaterek i ich ocenę pozostawia odbiorcom,
* __Nie jest przegadany__ - nie prowadzi dyskusji tam gdzie jest niepotrzebna, nie wciska "gadających głów" eskpertów, nie stara się też zalewać argumentami i przekonywać na siłę, 

Ponadto:

* __Jest apolityczny__ - chociaż trudno jest udwać, że aborcja nie jest w Polsce przedmiotem politycznych wojenek, to w przeciwieństwie do innych filmów, nie jest to "laurka" dla żadnej partii,
* __Pokazuje kulisy ruchu aborcyjnego__ - w końcu znalazła się przestrzeń dla praktyczek - czas na ekranie dostały osoby, które się na aborcji znają i te których ona dotyczy,
* __Pokazywany jest z perspektywy kobiet__ - to film "o nas, dla nas" - powstał bez pytania o zgodę biskupów, ważnych facetów w garniturach, lekarzy z nastawieniem "ale..." itd.
* __Pokazuje aborcję tak jak wyglądają__ - bez upiększania ale też bez strasznia - aborcje w polsce w ponad 99% odbywają się poza szpitalami i dzięki [metodzie farmakologicznej](../../../aborcja/w-domu/index.md) są bezpieczne i tak nieinwazyjne, że można przeprowadzać je samodzielnie w domu,
* __Oddaje decyzyjność kobietom__ - ludziom mediów wydaje się czasem, że nie można pokazać kobiety po terminacji ciąży, jeśli nie postawi się przy niej z mikrofonem przynajmniej jedengo fanatycznego przeciwnika aborcji... - film "Nie jesteś sama" nie popełnia tego błędu - nasze decyzje nie potrzebują wrogich komentarzy, ani niczyjej aprobraty.

## Kim są bohaterki filmu "Nie jesteś sama"?

![](./../../assets/images/nie-jestes-sama-film/kadr-z-filmu-szkolenie-z-aborcji.webp)

Co będziemy owijać w bawełnę, ten film jest też o nas - ekipie Aborcyjnego Dream Teamu. Jesteśmy w nim my, czyli:

* __Natalia Broniarczyk__ - zobaczycie jak rozmawiam o aborcji z mediami, stresuję się wszystkim nawet podczas rozmów ze swoją mamą i... stoję spokojnie za sejmową mównicą tłumacząc proces aborcji farmakologicznej,
* __Justyna Wydrzyńska__ - obejrzycie mnie gdy odbieram telefony od kobiet porzebujących aborcji, gotuję na osiemnastkę córki i... siedzę na rozprawach w których sąd próbuje ukarać mnie za pomaganie i empatię,
* __Kinga Jelińska__ - poznacie mnie jak spędzam czas ze swoimi dziećmi i wygłupiam się z mężem, organizuję podstęp do aborcji, szkolania i warsztaty, a także opowiadam o strachu który przynosi anty-aborcyjna rzeczywistość.

W filmie jest też __Karolina Więckiewicz__, która pracowała z nami do 2022 roku. Możecie zobaczyć jak pomaga nam w rozeznaniu się w anborcyjnym (i anty-aborcyjnym prawie), a nawet jak ćwiczy się w abocji próżniowej... na owocu papaji.

## Jaki okres przedstawia "Nie jesteś sama"?

![](./../../assets/images/nie-jestes-sama-film/kadr-z-filmu-przed-rozprawa.webp)

Pomysł na dokument o aborcji rzuciła w maju 2018 roku Paula Raiter. Od tego czasu wraz z Karoliną Domagalską towarzyszyły nam i Polkom w historycznych zmianach w dyskursie o aborcji. I chociaż Paula Raiter opuściła projekt, to reszta ekipy kręciła nas aż do jesieni 2023 roku.

Ekipa filmowa jest z nami gdy widzimy **zaostrzające się anty-aborcyjny prawo na życzenie PiSu, pokazuje epokę covidu i post-covidu, towarzyszy nam w prostestach po śmierci Izy z Pszczyny** i w rosnącej społecznej niezgodzie na marginalizację aborcji.

Karolina Domagalska jest więc z nami parę chwil po wyroku TK, gdy na telefon Aborcji Bez Granic dzwoniło 300 osób dziennie. Jej kamera była z nami, gdy wygłupiałyśmy się na Tik Toku, towarzyszyłyśmy Wam w wielu aborcjach oraz była z nami przez cały [proces Justyny](../../../news/jak-justyna.md).

![](./../../assets/images/nie-jestes-sama-film/kadr-z-filmu-po-rozprawie.webp)

Mimo to, **nie jest to film o Strajku Kobiet** (Martę Lempart zobaczycie na ekranie przez 10 sekund). Chociaż protesty, Czarne Piątki, Manify i tego typu eventy były ważnym elementem walki o zmianę w aborcyjnym dyskursie, to dokument "Nie jesteś sama" zabierze was w nasze organizacyjne kulisy.

**Czemu nie jest to film "o strajku"?** Pro-aborcyjne protesty widziałyście na własne oczy, bo same, w całej Polsce, je organizowałyście. Karolina Domagalska chciała jednak pokazać, coś o czym nie każdy w Polsce wie. Za burzą wielkiej polityki my nadal - bez przerwy - świadczymy wam wszystkim aborcję.

Dla nas to jest film przede wszystkim o tym, że aborcja się dzieje i bardzo nam zależało, **żeby to właśnie aborcja była główną bohaterką tego filmu.**

## Kim jest reżyserka - Karolina Domagalska?

![](./../../assets/images/nie-jestes-sama-film/karolina-domagalska-z-transparentem.webp){ align=right class="xl" }

**Karolina Domagalska jest antropolożką, dziennikarką, reporterkę i filmowczynią dokumentalną.**

W 2018 roku Karolina napisała reportaż o aborcji tabletkami dla Wysokich Obcasów jej pomysł z okładką “aborcja jest ok” był przełomem, który wyprzedziłs swoje czasy i kosztował ją utratę pracy.

W 2020 roku Karolina ruszyła z podkastem [@cos_na_a](https://www.instagram.com/cos_na_a/) czyli pierwszym podkastem w Polsce gdzie możemy usłyszeć osoby opowiadające o swoich aborcjach - własnym głosem, własnymi słowami. 

Teraz Karolina zrobiła film dokumentalny - pierwszy pokazujący na wielkim ekranie - aborcję tabletkami. Taką prawdziwą - nie reżyserowaną i udawaną.

> Zaufałyśmy Karolinie bez żadnych oporów, że jeśli ma kiedyś powstać dokument o naszej pracy, to właśnie ona będzie jego najlepszą reżyserką. Zależało nam, by aborcje pokazać taką jak ona się dzieje i żeby w końcu przewietrzyć trochę powietrze wokół tematu aborcji.

Karolina podsumowuje swoją pracę:

> Poznanie Aborcyjnego Dream Teamu pokazało mi, że nawet w najbardziej beznadziejnej sytuacji można walczyć i robić to skutecznie. Towarzysząc bohaterkom z kamerą przez pięć lat z niedowierzaniem patrzyłam jak za każdym razem, gdy padały kolejne ciosy otrzepywały się z kurzu, zakładały cekiny i wysyłały w świat informację: "możecie nas cmoknąć!".

### (nasz mały) wywiad z reżyserką

![](./../../assets/images/nie-jestes-sama-film/karolina-domagalska.webp)

Teraz, gdy jesteśmy już po premierze, postanowiłyśmy zapytać Karolinę o parę spraw:

> __Ekipa ADT: Czy są jakieś polskie filmy aborcji, które stanowiły dla ciebie wzór?__
> 
> Karolina Domagalska: Nie było filmów, które mnie inspirowały, ponieważ nie istaniały takowe, gdy zacznałam swoją pracę albo ja o nich nie wiedziałam. 
> 
> __W ogóle? A co z filmami zagranicznymi, czy znalazłaś w nich jakieś inspiracje?__
> 
> Dopiero niedawno obejrzałam film Agnes Vardy „Jedna śpiewa, druga nie.” To film z 1976 roku i jest świetny, ponieważ opowiada o przyjaźni i aborcji. Idealne połączenie. 
> 
> __To niemal 40 lat temu...__
> 
> W 2021 roku pojawił się jeszcze film Audrey Diwan pt. Zdarzyło się, który dostałą główną nagrodę w Cannes i bardzo go sobie cenię. Oparty jest na opowiadaniu Annie Ernoux, które właśnie zostało wydane w zbiorze pt. Ciało przez wyd. Czarne. Gorąco polecam ten film, jest w nim scena aborcji!
>
> __To może w drugą stronę, czy jest coś czego nie lubisz w tym jak kino pokazuje aborcję?__
>
> Bardzo nie lubię tego, że aborcja jest prawie zawsze pokazywana w dołujący sposób, jest tragedią, dramatem i często ostatecznie osoba decyduje się jej nie robić. Dlatego od początku powtarzałam, że nie chcę zrobić kolejnego ponurego filmu o aborcji.

To dla nas bardzo ciekawe (ale też w ogóle nas nie dziwi), że chociaż paradokumenty i filmy fikcji z wielkią energią aborcją straszą, to __dokument__ sam z siebie pokazuje aborcję jako coś normalnego i ludzkiego,
    
> __W wywiadze dla WO ujawniasz, że napisanie dla nich 6 lat temu tekstu "aborcja jest ok" kosztowało Cię w zasadzie utratę pracy. Dzisiaj z tym samym przekazem, to ty udzielasz im wywiadu i nie jest to już cenzurowane. Jak teraz to widzisz, czy czujesz rozgoryczneie, czy ten niespodziewany obrót sprawy daje ci nadzieję?__
> 
> Nie ma we mnie żadnego rozgoryczenia. Na początku było mi smutno, ale nigdy nie żałowałam tej decyzji, że odeszłam wtedy z WO. Odeszłam, bo nie czułam, że jest to miejsce, które wystarczająco wspiera prawa kobiet w tym aborcję. Udzielając teraz Monice Tutak wywiadu po 6 latach miałam poczucie, że historia zatoczyła koło i że to wszystko ci się wydarzyło miało głęboki sens.
>
> __My to wiemy z pierwszej ręki, ale może przybliżysz kulisy odbiorczyniom. Jak Tobie i ekipe się z nami pracowało przez te wszystkie lata?__
>
> Podstawowa ekipa czyli Monika Kotecka i Ania Rok bardzo się z wami zbliżyły, od razu pojawiła się chemia. Z anegdot to mogę tylko powiedzieć, że śmiechy w końcowej scenie Natalii i Justyny i Kingi w busie to pokłosie żartów, które sobie robiły z Anią. [...] Były też zdjęcia, w których dźwięk nie był ważny i zdarzało się, że Ania usiadła na ławce, albo położyła na trawie. ADT dworowało, że chciałby mieć taką prace jak Ania itd.
>
> __Twoja ulubiona scena?__
> 
> Lubię wiele scen. Ze sceny z Julią i jej aborcją jestem po prostu najbardziej dumna. Mam nadzieje, że przyczyni się do normalizacji aborcji domowej.
>
> __Co dalej? Chce ci się robić Aborcyjny Dream Team the Movie PART II?__
> 
> Chciałabym zrobić serial, który dzieje się w klinice aborcyjnej. Inspirowany oczywiście przygodami z wami. 
>
> __Jesteśmy dzień po premierze, jakiego odbioru filmu się spodziewasz?__
> 
> Nie myślę o tym. Zależy mi jedynie aby osoby poczuły, że nie są same i że każda z nas ma sprawczość.
    

## Gdzie można obejrzeć "Nie jesteś sama"?

![](./../../assets/images/nie-jestes-sama-film/kadr-z-filmu-wsparcie.webp)

Do 19 maja "Nie jesteś sama" leci na festiwalu [Millenium Docs](https://mdag.pl/21/pl/warszawa/homepage) w Warszawie, Bydgoszczy, Łodzi, Gdyni, Wrocławiu i Poznaniu.

Potem, od 21 maja do 3 czerwca, film dostępny będzie online na platformie Millenium Docs.

## Ekipa filmu 

* scenariusz i reżyseria: Karolina Lucyna Domagalska
* współpraca reżyserska i zdjęcia: Monika Kotecka,
* dźwięk na planie: Anna Rok
* montaż: Laura Pawela
* muzyka: Jurek Zagórski
* udźwiękowienie: EarWorks & Sound Travel
* postprodukcja obrazu: TimeLAB
* kierowniczka produkcji: Justyna Kluczewska
* producentka wykonawcza: Barbara Wiśniewska-Grzesiak
* szefowa działu dokumentu Viaplay: Nicole Horanyi
* producentka wspierająca: Katarzyna Kosicka-Polak
* producenci: Kristoffer Rus / Paprika Studios, Anna Stylińska, Katarzyna Ślesicka / My Wat Studio
* dystrybucja: Viaplay

i wiele innych wpsaniałych osób - lećcie do kina i zostańcie do napisów.