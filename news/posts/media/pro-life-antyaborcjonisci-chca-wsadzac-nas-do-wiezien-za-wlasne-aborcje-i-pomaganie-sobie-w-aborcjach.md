---
date: 2021-03-27
categories:
  - Organizacje aborcyjne
tags:
  - Przeciwnicy aborcji
  - Prawo

postImage: yes
postImagePath: /news/assets/images/fundacja-pro-prawo-do-zycia.jpg
postImageHeight: 100%
postImageTitle: Fundacja Pro chce wsadzać kobiety do więzienia.
postImageAlt: Pikieta działaczy Fundacji Pro Prawo do życia.
postImageSource: no
---

# Pro-life? Antyaborcjoniści chcą wsadzać nas do więzień za własne aborcje i pomaganie sobie w aborcjach { id="antyaborcjonisci-chca-karac-nas-za-wlasne-aborcje-i-za-pomoc}

Mokre sny antyaborcjonistów o wsadzaniu nas do więzień za własne aborcje i pomaganie sobie w aborcjach odcinek setny.

<!-- more -->

Fundacja pro prawo do życia, odpowiedzialna za płodowozy, krwawe szmaty pod szpitalami homofobusy, chce stanąć na podium w konkurencji „perwersyjny terroryzm antyaborcyjny”.

Widać, że nic ich nie nauczył ani październik 2016, ani październik i listopad 2020, bo powrócili z pomysłem najbardziej ekstremalnym – czyli uwaga uwaga:

> Nowelizacja kodeksu karnego, która przewiduje karanie nas za własne aborcje, tak żeby osoba za przerwanie ciąży odpowiadała jak za morderstwo oraz karanie osób wspierających (za współudział w zabójstwie oczywiście).
> 
> – projekt Fundacji Pro

I na deser wprowadzenia nowej definicji początku życia dziecka… Podobno ruszyła już zbiórka podpisów. No brawo.

Tych pomysłów nie popierają nawet Ci, którzy podpisują. Jesteśmy o tym bardziej niż przekonane. **Karanie osób za ich własne aborcje,** czyli najbardziej radykalna forma kryminalizacji aborcji nie cieszy się poparciem społecznym. Niemal wszystkie badania pokazują, że **tylko około 8% badanych uważa, że należy karać osoby przerywające własne ciąże**.

## Bzdury ze strony Fundacji Pro { id="bzdury-ze-strony-fundacji-pro" }

Fundacja Pro na swojej stronie przygotowała odpowiedzi na często pojawiające się pytania i tam są niezłe kwiatki. Nie jest tak, jak próbuje nam wmówić najbardziej zagorzała antyaborcyjna organizacja, że karanie osób za własne aborcje „to światowy standard”, nie dajcie się na to złapać.

Te rozwiązania funkcjonują tylko w kilku krajach na świecie: Salwadorze, Nikaragui, Dominikanie czy w niektórych stanach w Meksyku i **przyczyniają się do krzywd, cierpienia i izolacji w więzieniach głównie biedniejszych osób.**

Co łączy kraje z restrykcyjnym antyaborcyjnym prawem? To **potężna pozycja kościoła katolickiego,** któremu politycy kłaniają się w pas i zapraszają do współtworzenia polityki. Coś Wam to przypomina?

Hej Fundacjo Pro! Wszystkie nas chcecie zamknąć? Nie starczy Wam na nas więzień. Weźcie wypierdalajcie!