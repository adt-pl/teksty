---
date: 2022-10-28
categories:
  - Kultura
authors: [adt-nat]
tags:
  - Aborcja
  - Aborcyjna stygma

postImage: yes
postImagePath: /news/assets/images/guardian-blue/10-tydzien.webp
---

# Płód po aborcji w Guardian? Jak wygląda zarodek w 5, 6, 7, 8 i 9 tygodniu ciąży?

Od paru dni w necie hulają [zdjęcia z Guardian prawdziwych zarodków na laboratoryjnym szkiełku](https://www.theguardian.com/world/2022/oct/18/pregnancy-weeks-abortion-tissue). Rozumiemy zachwyt nad inicjatywą gazety i chęć pokazania, że „to nie ma rączek i nóżek” i bardziej wygląda jak chmurka, ale kurcze – wiecie, że w trakcie aborcji to wszystko jest ubabrane krwią? 

!!! info "Poniższy tekst, na samym końcu, zawiera zdjęcia przedstawiające krew i abortowane zarodki."

<!-- more -->

## Aborcja według Guaridan? Abortowany zarodek to nie chmurka!

![niebieska "krew" z reklam podpasek](../../assets/images/guardian-blue/niebieskie-podpaski.webp){ align=right loading=lazy}

Od lat debata na temat przerywania ciąży kręci się wokół tego jak wygląda płód po aborcji. Ale czy to w ogóle istotne?

Latami miesiaczkowałyśmy na niebiesko. Teraz też będziemy ronić na niebiesko? Nam ten kierunek się nie podoba. **Uważamy, że aborcje należy pokazywać taką jaka ona jest.** Nie wybielać jej, nie dramatyzować, nie upraszczać i nie przesadzać.

![zdjęcia zarodka z Guardiana](../../assets/images/guardian-blue/10-tydzien.webp){ align=right loading=lazy }

Aborcja jest różna, ale **to co na pewno się w jej trakcie pojawi to krew**. A osoby w niechcianych ciążach będą ją przerywać niezależnie od tego jak ona będzie pokazywana mainstreamowych mediach.

Pozostaje też kwestia emocji: *takie chmurki na podpaskach* (w krwi czy z niej oczyszczone) czy same pozytywne testy ciążowe mogą powodować różne emocje i wszystkie te emocje są ok. **Powodem tych emocji najczęściej nie jest to czy zarodek wygląda na człowieka czy nie, ale sam fakt bycia w ciąży i tego co dalej z tą sytuacją zrobić.**

## Dlaczego współczesne media nie pokazują zarodków i płodów?

Warto zastanowić się dla kogo takie chmurki są skierowane? **Czy do „polityków centrum”, którzy od paru dekad stoją w szpagacie między deklarowanym poparciem dla praw kobiet, a ciągłym głosowaniem przeciwko legalnej aborcji?** Rozumiemy, że biała chmurka ma pokazać tym wątpiącym czy nieoprzekonanym do aborcji, że:

> Eee to nic takiego. Zarodek to faktycznie nie człowiek, czyli można aborcję jednak popierać.

Tylko, według nas, to nie takie proste, bo to co widzi się na tych zdjęciach i jakie odczuwa się w związku z tym emocje, jest również kwestią wartości. Dla jednej osoby to będzie „tylko skrzep”, a dla innej moment nostalgii, a może nawet żałoby. I to jest ok!

Nasze **prawo do aborcji ma wynikać z naszej autonomii, a nie z tego jak wygląda zarodek** w poszczególnych tygodniach.

## „Oczyszczony” płód po aborcji wprowadza kobiety w błąd

Najważniejsza jednak sprawa, to fakt, że pojawianie się takich niebiesko-białych zdjęć (rozumiemy, że mają one destygmatyzowac aborcje) wprowadza mętlik u osób, które właśnie te aborcje robią. **Miała być biała chmurka, a jest krwawy skrzep, ciemnobrunatny.** I zaczyna się lawina myśli: *czy wszystko ze mną ok?*

### Guardian: biała chmurka VS fundamentaliści: martwe niemowle

Gdy w zeszłym tygodniu The Guardian opublikował zdjęcia tkanki ciążowej po aborcji w pierwszych 10 tygodniach ciąży, to zdjęcia tkanek hulały po sieci i szokowały, bo były zupełnie inne niż te, które znamy z wszechobecnej antyaborcyjnej propagandy.

Szkoła, media, kościół wmawiają nam, że ciąża przypomina maleńkie dziecko już w pierwszych tygodniach. Ruch antyaborcyjny zawsze wiedział jaka jest siła obrazów USG i wykorzystywał je przeciwko prawu do aborcji. **Dlatego rozumiemy zachwyt nad tymi obrazami, rozumiemy zachwyt nad odejściem od zastraszającej i szantażującej narracji religijnych fundamentalistów.**

## Decyzja o aborcji nie kręci się wokół płodu i tego jak on wygląda, tylko wokół kobiety i jej praw 

**Przeciwnicy aborcji wygrywają z nami, gdy przeciągają punkt ciężkości debaty z osoby w ciąży na zarodek.**

Tymczasem, rzeczywistość jest bardziej skomplikowana. Znamy takie przypadki, że osoba w pierwszej ciąży już podczas testu z moczu była szczęśliwa i nadawała imię zarodkowi/płodowi, odkładała test do szuflady na pamiątkę a przy kolejnej ciąży (tym razem niechcianej) widok usg przysparzał jej tylko niepotrzebnego trudu, bólu i miał na celu zmienić jej nastawienie do decyzji o aborcji. 

Decyzja o aborcji wynika z autonomii tej osoby, a prawo do aborcji nie może być płodocentryczne.

### Walka o aborcję to nie kwestia subiektywnych wartości czy estetyki, a prawo kobiety do autonomi

Jednakże, jako grupa wspierająca kobiety w przeprowadzaniu aborcji, nie możemy przejść obojętnie obok tych obrazów. Naszym zdaniem **ugrzecznione ilustracje wprowadzają w błąd i są na dłuższą metę szkodliwe**. Uważamy, że prawo do aborcji nie należy nam się dlatego, że to co mamy w brzuchu jest „tylko zlepkiem komórek”, bo to czy traktujemy ciążę w taki sposób jest kwestią **subiektywnych** wartości.

**Budowanie strategii walki o prawo do aborcji na tym jak wygląda zarodek/płód jest nieskuteczne.** Jest też krzywdzące dla tych kobiet które chcą mieć dzieci, ale chorują na niepłodność albo mają za sobą doświadczenie poronienia. Dla jednej z nas będzie to zlepek komórek, a dla innej dziecko, któremu nadaje się imię albo pieszczotliwe określenie.

## Dlaczego krytykujemy zdjęcia opublikowane przez The Guardian?

Po pierwsze, pod koniec pierwszego trymestru rysy płodu są w pełni ukształtowane.** Sugerowanie, że dopuszczalność aborcji opiera się na pojawieniu się płodu lub zarodka, który zaczyna przypominać człowieka, podważa i stygmatyzuje prawo do aborcji po tym czasie.** A my nie chcemy utrwalać podziału na „dobrą” i „złą” aborcje.

Po drugie, nawet jeśli te “chmurki” pokazane przez The Guardian są prawdziwe, to należy pamiętać, że w trakcie aborcji/poronienia wszystko jest ubabrane krwią.

Po trzecie, osoby w niechcianych ciążach będą robić aborcję niezależnie od tego jak ona będzie pokazywana. To nie to *„czy zarodek wygląda estetycznie i czysto”* tylko sam fakt bycia w ciąży i tego czy ta ciąża jest chciana, oraz co można z potencjalnie niechcianą ciążą zrobić **wzbudza silne emocje**.

Po czwarte, **taka komunikacja nie skierowana w kierunku kobiet, które mają doświadczenie poronienia, aborcji czy tych, które dopiero planują przerwać ciąże, a w kierunku oburzonych przeciwników aborcji czy osób niezdecydowanych.** To odwrócenie wartości.

Na koniec – te laboratoryjnie czyste, białe zdjęcia (tak jak kiedyś krwawiące na niebiesko kobiety w reklamach podpasek) będą prowadzały w mętlik osoby, które właśnie przez aborcję przechodzą. Kobiety przechodzące przez aborcję mają prawo czuć się bezpiecznie i widzieć jak naprawdę wyglada aborcja. Nie powinny musieć zastanawiać się, czy wszystko jest z nimi ok, bo ich skrzep nie jest biały, a ciemnobrunatny.

## Prawdziwe zdjęcia zarodków – tydzień po tygodniu

Nie czarujmy rzeczywistości. A aborcje i tak będą – nieważne czy zakazane, krwawe czy oczyszczone z krwi. Poniżej zdjęcia zarodków w kolejno 5, 6, 7, 8 i 9 tygodniu.

<div class="grid cards masonry" markdown>

-   ![](../../assets/images/guardian-blue/5-tydzien.webp){ loading=lazy width="100%" }

    zarodek w 5 tygodiu

-   ![](../../assets/images/guardian-blue/6-tydzien.webp){ loading=lazy width="100%" }

    zarodek w 6 tygodniu

-   ![](../../assets/images/guardian-blue/7-tydzien.webp){ loading=lazy width="100%" }

    zarodek w 7 tygodniu

-   ![](../../assets/images/guardian-blue/8-tydzien.webp){ loading=lazy width="100%" }

    zarodek w 8 tygodniu

-   ![](../../assets/images/guardian-blue/9-tydzien.webp){ loading=lazy width="100%" }
    
    zarodek w 9 tygodniu

</div>