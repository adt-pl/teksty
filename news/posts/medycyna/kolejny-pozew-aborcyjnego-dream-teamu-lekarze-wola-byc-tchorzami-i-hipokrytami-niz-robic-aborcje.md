---
date: 2022-10-07
categories:
  - Organizacje aborcyjne
  - Polityka
tags:
  - Aborcyjny Dream Team 
  - Prawo
  - Aborcja
  - Filmy i seriale
links:
  - news/posts/kultura/film-o-tym-sie-nie-mowi-recenzja-z-perspektywy-aktywistek-samoobslugi-aborcyjnej.md
  
postImage: yes
postImagePath: /news/assets/images/maciej-jedrzejko-film-otsnm.jpg
postImageHeight: 50%
postImageTitle: Lekarze grożą ADT pozwem za 
postImageAlt: Maciej Jędrzejko na projekcji filmu pt. O tym się nie mówi
postImageSource: no
---

# Kolejny pozew Aborcyjnego Dream Teamu - lekarze wolą być tchórzami i hipokrytami, niż robić aborcję { id="kolejny-pozew-adt-lekarze-wola-byc-tchorzami-niz-robic-aborcje" }

Wczoraj w Wyborczej ukazała się rozmowa z Martą Lempart i Natalią Broniarczyk z ADT, na temat filmu „O tym się nie mówi”. Traktowała ona przede wszystkim o patriarchacie w polskiej ginekologii, stygmatyzacji aborcji oraz o systemie medycznym, który stoi na straży aborcji i wszelkich procesów reprodukcyjnych. I nie chce tej kontroli odpuścić. Dziś tadam: uderz w stół a nożyce się odezwą. Mamy pozew o zniesławienie.

<!-- more -->

Na [tydzień przed rozprawą jednej z nas](../../jak-justyna.md) – Justyny – oskarżonej o pomoc w aborcjach, do polowania na aktywistki przyłączają się ... lekarze. Powodem jest [wywiad Anity Karwowskiej i Waldemara Pasia](https://wyborcza.pl/7,162657,28989219,lekarze-zaczeli-stawiac-sie-w-roli-pierwszej-ofiary-orzeczenia.html) z liderką Strajku Kobiet i działaczką aborcyjną.

!!! info "Aktualizacje"

    **7.10** – [aktualizacja](#aktualizacja-7-10-2022) – załączymy na końcu tekstu wystąpienie jednego z lekarzy którzy promują film *O tym się nie mówi* – by nie było, że nasze zarzuty w stosunku do lekarzy są bezpodstawne
    
    **8.10** – [aktualizacja nr 2](#aktualizacja-8-10-2022) – twórcy filmu deklarują, że ich film nie ma z aborcją... nic wspólnego

Poniżej nasze oświadczenie:

## ~~Kobiety~~ Lekarze są najważniejsi { id="lekarz-czy-pacjentka" }

Moim zdaniem tym pozwem **ta grupa zawodowa tylko udowadnia, jak bardzo oderwana jest od rzeczywistości.** Wcale się nie zdziwię, jak ofertę wsparcia prawnego złoży lekarzom samo Ordo Iuris. Wtedy będą wszyscy stać w jednym szeregu razem z Ziobrą i antyaborcyjnymi ekstremistami.

A tak na serio to od wyroku pseudo TK rzeczywiście dużo się zmieniło. Ale **momentem przełomowym była śmierć Izy z Pszczyny**. Od tamtej pory coraz częściej dostajemy telefony i wiadomości od kobiet leżących w szpitalach w zagrożonych ciążach, z wadami płodu, które skarżą się nam, że **lekarze zamiast robić im usg, rozmawiać, uspokajać i >ratować im życie< – podają im progesteron żeby zatrzymać poronienie w toku.**

## Kobiety pytają nas jak ze szpitala uciekać. { id="kobiety-pytaja-jak-uciec-ze-szpitala" }

Sam [film „O tym się nie mówi”](../kultura/film-o-tym-sie-nie-mowi-recenzja-z-perspektywy-aktywistek-samoobslugi-aborcyjnej.md) opowiada o historii dwóch kobiet które uciekły ze szpitali by jechać na zabiegi do Holandii.

Od jakiegoś czasu **nie ma tygodnia, żeby ze szpitala nie dzwoniła albo nie pisała przerażona kobieta, która prosi nas o wysłanie tabletek poronnych do szpitala.** Lekarze swoją bezradnością sprawiają, że nie ma tygodnia żebyśmy się nie zastanawiały czy przypadkiem nie musimy złamać prawa – wysyłając misoprostol do szpitala!

Od wielu lat robimy ciągle redukcje szkód – szkód zrobionych przez państwo, przez system oraz redukcje szkód zrobionych przez lekarzy.

## Czemu lekarze boją się krytyki? { id="czemu-boja-sie-krytyki" }

Drodzy lekarze i ekipo filmowa, serio was pojebało. **Pokazaliście po której stronie stoicie. Jeśli boicie się krytyki to trzeba było nie robić filmu.** Zachowujecie się jak ksiądz oskarżony o molestowanie lub jak małe rozhisteryzowane dziecko tupiące nóżkami.

Teraz pewnie znowu się obrazicie i sporządzicie kolejny pozew?

Ja już mam naprawdę dosyć udawania, że jak jakiś lekarz łaskawie robi aborcje, ale w wywiadach pieje, ze wolałby żeby było jej jak najmniej, to znaczy ze jest naszym sojusznikiem. Nie jest. Tym filmem i tym pozwem to udowodniliście. **Jesteście przede wszystkim swoim własnym sojusznikiem.**

## Potężni lekarze ze słabym ego { id="potezni-lekarze-ze-slabym-ego" }

Zamiast rozmawiać o tym, dlaczego do jasnej cholery **w 2022 roku na polskich oddziałach ginekologicznych osoby w ciążach umierają i dlaczego osoba w ciąży dowiaduje się o tym, że jej płód nie ma głowy w 30 tygodniu,** a potem musi przetrwać poród trwający ponad dobę (bo lekarze w Polsce nie robią aborcji takich jak D&E) to gadamy o... urażonym ego lekarskim.

To jest jakiś cyrk.

## Szpitale VS aktywistki – kto potrafi zrobić aborcję? { id="szpitale-vs-aktywistki-kto-potrafi-zrobic-aborcje" }

W 2021 roku w publicznych szpitalach wykonano 107 aborcji w całym kraju. **Aborcja Bez Granic zrobiła w tym czasie 32 tysiące aborcji.** Procenty proszę policzyć sobie samodzielnie, bo ja niestety nie jestem dobra z matematyki, tak samo jak nie mam dyplomu uczelni medycznej.

> Natomiast jedno wiem na pewno. Jeśli lekarze ujawnili się jako przeciwnicy aborcji i aktywistek aborcyjnych i zamierzają nas ganiać po sądach to aborcji w Polsce nie będzie, bo nie będzie jej komu robić.
>
> Dzięki za całe [wsparcie](../../../zrzutka.md), które dostajemy.
>
> mówiła Natalia Broniarczyk_

## Pstryczek w nos { id="nie-decyzja-lekarza" }

W międzyczasie, między pozwami od prawicowych fundamentalistów, a między pozwami od lekarzy, którzy wolą patrzeć na śmierć kobiety niż zrobić ratującą jej życie aborcję, przypominamy, że **niezależnie od powodu i niezależnie od poglądów czy wyznania** – [pomożemy ci zrobić bezpiecznie aborcję](../../../aborcja/index.md) – zgodnie z zaleceniami Światowej Organizacji Zdrowia – nawet jeśli ciąża jest już całkiem zaawansowana (np. w drugim trymestrze).

**Bo nikt, nawet jeśli ma kitel, nie może zmusić cię do niechcianej ciąży.**

## Aktualizacja <small>7.10.2022</small> { id="aktualizacja-7-10-2022" } { id="aktualizacja-7-10-22" }

Inicjatywa _Legalna Aborcja Bez Kompromisów_ [zamieściła wideo na Instragam](https://www.instagram.com/p/Cja1712In2U/) w którym jeden z „bohaterów” filmu „O tym się nie mówi” – lekarz – dr Maciej Jędrzejko wypowiada się w kontekście aborcji. **Załączamy parę wypowiedzi z fragmentów filmu oraz publicznych wypowiedzi Macieja Jędrzejko „promujących” film.** W kwadratowych nawiasach nasze komentarze.

### Jak lekarze mówią o aborcji? Maciej Jędrzejko promujący film OTSNM { id="jak-lekarze-mowia-o-aborcji" }

> By ludzie w waszym wieku \[wystąpienie na Pol’andRock Festival promujące film OTSNM\] zechcieli się pochylić nad tym **nie jesteśmy dzieciobójcami**. **Nie promujemy aborcji na życzenie.** Nie mówimy, że aborcja jest super, fajna i ekstra. Nienawidzę robić aborcji.

Woła dr Maciej Jędrzjeko.

!!! info ""

    A my uważamy, że aborcja może być ok i może być fajna. Promujemy aborcję na życzenia i żądanie – przeczytaj nasz wpis o tym jak [destygmatyzacja pomaga w bezpiecznym dostępie do aborcji](../../../edu/stygmatyzacja.md) oraz [o lekarkich kłamstwach na temat aborcji](../mity/9-klamstw-o-aborcji-ktore-uslyszysz-od-lekarza.md) - zobaczysz tam parę cytatów żywcem wyciągniętych z dr Macieja, któremu polecamy: [co lekarz powinien wiedziec o aborcji zanim się wypowie](../mity/co-lekarz-powinnien-wiedziec-o-aborcji.md).

> **A zdrowej ciąży po prostu nie usuwam i koniec.** Mówimy tylko o aborcji embriopatologicznej. I chcemy prawa do aborcji embriopatologicznej. Jestem zwolennikiem takiego myślenia, że nie należy promować myślenia w społeczeństwie, że przyzwalanie zdrowej ciąży jest ok. **Dla mnie nie jest ok.**
> 
> _\[red. ADT: Czy to jest pro-aborcyjny lekarz odpowiedzcie sobie same.\]_
> 
> Uważam, że każdy człowiek powinien mieć prawo wyboru, dlatego zwolennikiem depenalizacji czyli nie karania do 12. tygodnia jeśli kobieta nie chce być w ciąży, nie jest gotowa, chce usunąć zdrową ciążę.
> 
> _\[red. ADT: Łaskawy panie! Poczytaj z nami [historię walki o aborcję w USA](../historia/najlepsza-ustawa-aborcyjna-historia-czystej-kartki-dokladnie-51-lat-temu-odbyl-sie-pierwszy-publiczny-aborcyjny-comming-out.md), w której **kobiety przestało obchodzić co do powiedzenia mają w kwestii aborcji faceci** w koszulach i inni eksperci oraz to co im się podoba a co nie.\]_
> 
> Ale wtedy ~do 9. tygodnia~ możemy to zrobić za pomocą tabletek. 

!!! warning "To bzdura!"
    Aborcję [tabletkami można robić bezpiecznie co najmniej do 12. tygodnia](../../../aborcja/w-domu/index.md), a nawet w [drugim trymestrze](../../../aborcja/w-domu/drugi-trymestr.md)
    
> Usunięcie jest bardzo proste. Bierze się parę tabletek i ciąża usuwa się sama. 
> 
> _\[red. ADT: a to akurat prawda\]_
> 
> \[…\]
> 
> Oczywiście, jesteśmy w szpitalu, jak coś się zacznie dziać to zawsze wam pomożemy.

Uspokajał ginekolog.

!!! warning "To nieprawda!"

    W Polsce umierają kolejne kobiety [z powodu lekarskiego zaniechania i tchórzostwa](./lekarze-doprowadzili-do-smierci-izy-z-pszczyny.md) – w tygodniu premiery filmu OTSNM w przy-wrocławskim szpitalu kolejnej kobiecie odmówiono pomocy w przerwaniu ciąży, mimo braku szans na jej bezpieczną kontynuację[^1]. 
    
> Ale jeżeli to jest zdrowa ciąża to... niech ta decyzja pozostanie zakresie i obrębie kobiety, ale nie w zakresie tego, że my mamy maczać w tym palce. Rozumiecie o co chodzi? Większość tak myśli.
> 
> Część lekarzy uważa, że to nie problem. **Część uważa że kategorycznie nie bo klauzula sumienia. A 90-80% lekarzy uważa: „Ja nie chce usuwać zdrowej ciąży.”** 
>
> \[red. ADT: To czemu poszliście wszyscy na ginekologię i w ogóle na studia medyczne?!\]
> 
> Niech kobieta rozpocznie sobie ten proces sama. Niech przyjedzie do szpitala to jej pomożemy. Rozumiecie o co chodzi? Nie będziemy inicjatorami tego procesu. To jest decyzja kobiety. Szanujemy ją ale **nie chcemy promować takiego myślenia: „Zrobiłam sobie invitro, a teraz chce usunąć ciążę, bo to moje ciało” – no nie. To nie jest nasz sposób myślenia.**
>
> \[red. ADT: Przedstawianie kobiet potrzebujących aborcji jako histerycznych hedonistek jest manipulacyjnym zabiegiem – większość kobiet przerywająca ciąże, to dorosłe, dojrzałe kobiety, już matki dzieci – takie są fakty doktorze Macieju.\]_
> 
> \[…\]
> 
> Prawo o której my walczymy, to o przywrócenie tego prawa **\[red. ADT: antyaborcyjnej ustawy z 1997 roku\]** kobiet do usuwania ciąży uszkodzonej, chorej.
> 
> \[…\]
> 
> **My to potwierdzamy jeszcze 5 razy. To nie jest tak że podejrzewamy i usuwamy ciążę. Nie. My musimy mieć potwierdzenie. Musimy mieć konsultacje ginekologiczną. Papiery od trzech specjalistów. I jeszcze robimy konsylium ginekologiczne** gdzie wszyscy podpisują „tak potwierdza, tak potwierdzam”. **I dopiero wtedy** terminujemy taką ciążę.
> 
> \[…\]
> 
> Nie chodzi tylko o to by kobiety miało prawo do usuwania tych ciąż. Nam chodzi jeszcze o to, żeby społeczeństwo, ludzie tacy jak wy, byście nie oceniali, ale żebyście zbudowali w swoim sumieniu takie myślenie **„Jezu ale mi ciebie jest żal i przykro że ci się to zdarzyło.”,** a nie że cię oceniam, bo jesteś dziecio-bójczynią i zabiłaś swoje dziecko. 
> 
> ginekolog Maciej Jędrzejko

Mecieju: Część osób przerywa ciąże może pragnąc dziecka, lecz decydując się na to ze względu na np. swoją sytuację życiową lub wady płodu. Część osób „wpada” gdyż nie ma 100% metody antykoncepcji – te osoby nie potrzebują fałszywej litości i zawstydzania. Decyzja do przerwania ciąży należy tylko i wyłącznie do kobiety i jej potrzeb.

## Aktualizacja 8.10.2022 – stanowisko twórców filmu O tym się nie mówi { id="aktualizacja-8-10-2022" }

To czy film "O tym się nie mówi" ma cokolwiek wspólnego z protestami kobiet w całej Polsce **czy raczej jest konserwatywnym, stygmatyzującym i malującym aborcję najczarniejszymi barwami głosem,** zostało rozwiane przez samych twórców:

> Nasz film nie jest, nie był ani nigdy nie będzie o aborcji. Jest o kobietach które znalazły się w trudnej sytuacji ze względu na sytuację prawną stworzoną na potrzeby polityki obecnego rządu.
> 
> twórcy „O tym się nie mówi”

Jeśli tak jak my, macie jakieś przypuszczenia o jakiej „sytuacji prawnej” mowa, to pewnie wiecie, że chodzi prawdopodobnie właśnie o kolejne rygorystyczne **ograniczenie prawa do aborcji.**

![otsnm o tym sie nie mówi instagram pozew aborcyjnego dream teamu](../../assets/images/otsnm-o-tym-sie-nie-mowi-instagram.jpeg)


[^1]: Ujawnia Justyna Wydrzyńska na [XIV Kogresie Kobiet](../justyna/kongres-kobiet-justyna-wydrzynskiej-i-pomoc-aborcyjna-otrzymuja-owacje.md).