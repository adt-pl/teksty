---
date: 2020-01-09
categories:
  - Kultura
tags:
  - Aborcja
  - Aborcyjna stygma
postImage: yes
postImagePath: /assets/images/adt-dziewczyny3.png
postImageTitle: Kobiety, które miały aborcję są kochane.
postImageAlt: Działaczki ADT w otoczeniu uśmiechniętych szeroko przyjaciółek.
postImageSource: no
---

# Kocham osobę która miała aborcję { id="kocham-osobe-ktora-miala-aborcje" }

Zbliżają się walentynki – z tej okazji chcemy zapoznać was popularnym aborcyjnym hasłem.

<!-- more -->

Dlaczego takie hasło? Najwyższy czas pokazać, że **aborcja to powszechne doświadczenie,** a osoby, które to doświadczenie maja, są wśród nas.

## Aborcja ma imię, ma twarz, którą znasz, którą lubisz, którą kochasz { id="1-na-3" }

Najwyższy czas postawić **opór stygmatyzacji aborcji i wyrazić miłość do tych wszystkich osób, które zewsząd słyszą obrzydliwe rzeczy o aborcji** ([co to jest stygatyzacja](../../../edu/stygmatyzacja.md)?). 

Wiele osób myśli, że nie zna żadnej osoby, która ma za sobą doświadczenie aborcji. A **to jest po prostu niemożliwe.** Aborcja jest powszechnym doświadczeniem, badania wskazują, że **ma je 1 na 3 kobiety.** Wszyscy kochamy jakąś osobę z doświadczeniem aborcji, ale możemy o tym nie wiedzieć!

## Aborcja to nie polityka, czy debata światopoglądowa. Aborcja to doświadczenie i decyzja, którą podejmują każdego dnia setki osób { id="aborcja-to-nie-poglad" }

**W Polsce od 4,6 do 5,9 miliona kobiet** według badania CBOS z 2013 roku przynajmniej raz przerwało ciążę! To oznacza, że każdy zna i kocha przynajmniej jedną osobę, która miała aborcję, ale może o tym nie wiedzieć. Wciąż jest tak dużo stygmatyzacji aborcji, że osoby decydują się o niej nie mówić.

Z dużym prawdopodobieństwem więc aborcję zrobiła sobie kiedyś albo twoja mama, albo twoja babcia, albo twoja siostra, córka lub przynajmniej jedna kuzynka czy ciotka.

Wszystkie zasługują i zasługujemy na szacunek do naszych ciał i decyzji, a także na miłość.