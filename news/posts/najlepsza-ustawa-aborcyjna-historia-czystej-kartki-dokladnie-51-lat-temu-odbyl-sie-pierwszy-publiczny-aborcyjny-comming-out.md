---
date: 2020-03-21

categories:
  - Historia
tags:
  - Comming outy
  - Fakty i mity
  - Prawo
  - Feminizm

postImage: yes
postImagePath: /news/assets/images/nyc-speakout-abortion.jpeg
postImageHeight: 50%
postImageAlt: >-
  Protest podczas Nowojorskiego Komitetu Legislacyjnego ds. Problemów Zdrowia Publicznego z 1969 roku (NYC).
postImageSource: yes
postImageSourceText: Protestujące konfrontują się z policją / The New York Times
postImageSourceUrl: https://wbai.org/upcoming-program/?id=6177

---

# Najlepsza ustawa aborcyjna, czyli historia "białej kartki" { id="historia-bialej-kartki" }

Dokładnie 51 lat temu odbył się w Nowym Jorku pierwszy aborcyjny *speakout*, czyli publiczne wypowiedzi kobiet o aborcji. Zorganizowała go grupa radykalnych feministek, które działały w socjalistycznym kolektywie Redstockings.

<!-- more -->

Wydarzenie było odpowiedzią na zajścia z lutego 1969 roku, kiedy to Nowojorski Komitet Legislacyjny ds. Problemów Zdrowia Publicznego zwołał posiedzenie na temat prawa antyaborcyjnego. W **owym posiedzeniu wzięli udział psychologowie, lekarze, księża, prawnicy, a wśród piętnastoosobowego grona ekspertów była tylko jedna kobieta – siostra zakonna Mary Patricia.**

Komitet debatował nad liberalizacją prawa antyaborcyjnego (w tamtym czasie nowojorskie prawo zakazywało i kryminalizowało aborcję), a dyskusja skierowana była na złagodzenie prawa w taki sposób, by aborcja była możliwa **tylko w ściśle określonych przypadkach.** Spierano się, czy kobieta powinna mieć prawo do przerwania ciąży powstałej na skutek przemocy seksualnej czy zagrożenia życia. Jeden z ekspertów – **lekarz – powiedział, że według niego kobieta powinna mieć prawo przerwać dopiero piątą ciążę, ale wcześniej powinna urodzić czwórkę dzieci.**

## Mężczyźni mówiący o aborcji zamiast kobiet { id="glos-lucindy-cisler" }

Dyskusja "ekspertów" doprowadziła publiczność do furii.

**Nagle na sali wybrzmiał krzyk:**

> Teraz posłuchajcie prawdziwej ekspertki od aborcji! Zamiast wysłuchiwania tych głupich pomysłów na reformy żądamy zniesienia prawa aborcyjnego! Czekamy, czekamy, czekamy, kiedy wy się przerzucacie tymi argumentami, a dziecko, którego nie chciałam ma już dwa lata!
> 
> *Wykrzyczała jedna z obserwatorek*

Na sali była obecna **Lucinda Cisler z grupy New York for Abortion Law Repeal,** która miała ze sobą **czystą kartkę papieru** i argumentowała, że tak wygląda najlepsze prawo aborcyjne. Według Cisler **aborcja była doświadczeniem, którego nie da się zapisać w prawie, ustalić wszystkich niuansów, a prawa aborcyjne powinny być zniesione a nie reformowane.**

> Aborcja ma być regulowana jak każda inna interwencja medyczna, bo dlaczego to Wy macie ustalać, kiedy, komu i na jakich warunkach jest potrzebna?
>
> *Podkreślała Cisler*

Kobiety siedzące na publiczności zaczęły się przekrzykiwać. **Na sali panowały rozczarowanie i złość, kobietom nie podobało się, że w ich imieniu mówią mężczyźni, a w gronie ekspertów jest tylko jedna kobieta, do tego jest nią siostra zakonna.** Przewodniczący zgromadzenia próbował uspokoić publiczność, przemawiał do wściekłych kobiet, żeby się uspokoiły, zaznaczał, że zachowując się w ten sposób same sobie szkodzą. Po trzydziestu minutach posiedzenie zostało przeniesione do innej sali, tym razem bez udziału publiczności.

## Kobiety zorganizowały własne posiedzenie na temat aborcji { id="kolektyw-redstockings" }

Kobiety, które przerwały posiedzenie należały **do kolektywu New York Radical Women** i nie zamierzały się tak łatwo poddać. Postanowiły zorganizować własne posiedzenie na temat aborcji i zaprosić na nie wszystkie osoby, które chcą **opowiedzieć o swoich aborcjach.** *New York Radical Women* zmieniło nazwę na *Redstockings* a na 21 marca zaplanowały pierwszy publiczny aborcyjny *speakout*.

Działaczki przygotowały ulotki, w których podkreślały, że **prawdziwymi ekspertkami od aborcji są wyłącznie kobiety, bo tylko one na własnej skórze poznały wstyd i ból wynikający z zakazu aborcji.** Na każdej ulotce podkreślone było zdanie:

> Prawo regulujące aborcje to seksistowskie prawo, napisane i ustanowione przez mężczyzn po to, by karać kobiety!

## Pierwszy zbiorowy publiczny aborcyjny comming out { id="aborcyjny-coming-out" }

**21 marca 1969 roku w kościele metodystów na Washington Square, dwanaście kobiet na oczach ponad trzystu osób opowiedziało o swoich aborcjach.** Zdaniem feministycznych historyczek było to pierwsze udokumentowane tego typu wydarzenie, a atmosfera była bardzo emocjonalna. "Miałam aborcję" w tamtych czasach wymagało **sporej odwagi**.

Jedna z uczestniczek powiedziała:

> Kiedy miałam swoją aborcję, myślałam, że jestem najgorszą osobą na świecie. Dopiero, gdy dowiedziałam się, że moja matka, moje kuzynki, kobiety z mojego otoczenia też miały aborcje, to poczułam się lepiej, pomogło mi to. 

Irene Pesklis - feministka, artystka i edukatorka - również zabrała głos:

> I nagle cały tłum kobiet zaczyna rozmawiać o aborcji i mówić prawdę! W końcu! Po prostu mówimy – tak, zrobiłyśmy to, miałyśmy aborcję i mamy do tego prawo.

Po podzieleniu się własnymi historiami uczestniczki zgromadzenia chętnie przejmowały mikrofon i opowiadały swoje historie, dzieliły się spostrzeżeniami.

> Powiedzenie na głos o mojej aborcji było jednym z najpotężniejszych, transformujących doświadczeń w moim życiu. Pracowałam na rzecz praw reprodukcyjnych na różne sposoby, ale nigdy nie spodziewałem się, że to wydarzenie dotknie mnie w taki sposób.
> 
> *Jayna P.*

Kolejna osoba zapowiadała:

> Po wysłuchaniu tych historii i doświadczeń zniknęły wszystkie moje wątpliwości. Spędzę życie walcząc prawa kobiet.
> 
> *Rachel M.*

Susan Brownmiller, która relacjonowała to wydarzenie dla The Village Voice, **nazwała je przykładem „polityki konfrontacji i katharsis”.** W gazecie wydrukowano:

> Konfrontacja jest dla kobiet: odsuń na bok wstyd i opowiedz swoją historię. Twoja aborcja jest częścią większej dynamiki społecznej i żadna kobieta nie powinna czuć się samotna z powodu tego, że ją miała. Katharsis jest dla Ciebie: aborcja to często wyjątkowe wydarzenie, pełne emocji, często mylące, zniuansowane, przynoszące ulgę lub łamiące serce – krótko mówiąc, jest zupełnie inne niż to, o którym mówią politycy.

**Materiały źródłowe:** [redstockings.org](https://www.redstockings.org/index.php/redstockings-manifesto-authorship)