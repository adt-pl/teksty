---
date: 2025-04-01
categories:
  - Organizacje aborcyjne
tags:
  - Aborcja
  - Aborcyjny Dream Team
  - Aborcja Bez Granic
  - Abotak
authors:
  - adt

h1: Ataki na Abotak 
h1Small: zatrzymajmy nękanie kobiet

description: 8 marca, otworzyłyśmy pierwszą w Polsce przychodnię aborcyjną. Każdego dnia pomagamy kobietom, ale od samego początku mamy do czynienia z agresywnymi atakami fanatyków.


postImage: yes
postImagePath: /news/assets/images/ataki-na-przychodnie-abotak.png
postImageAlt: Napis - Stop nękaniu kobiet - w tle przykłady ataków na przychodnię aborcyjną - atraki kwasem, hałas, agresja, wandalizm.
postImageSource: no
---

# Stop atakom na Przychodnię Aborcyjną Abotak

8 marca, otworzyłyśmy pierwszą w Polsce przychodnię aborcyjną. Każdego dnia pomagamy kobietom, ale od samego początku mamy do czynienia z agresywnymi atakami fanatyków.

<!-- more -->

## Co się dzieje?

Krzyki, wuwuzele przykładane do uszu przechodniów, wyjące syreny przekraczające 120 decybeli – hałas jak przy młocie pneumatycznym. Starsze osoby boją się wyjść z domu, rodzice nie mogą usypiać dzieci, mieszkańcy nie mają prawa do ciszy w dni wolne od pracy.

## Atak kwasem na przychodnię Abotak

Teraz posunęli się jeszcze dalej. Kilka dni temu ktoś oblał wejście do lokalu kwasem masłowym – substancją nie tylko cuchnącą, ale też niebezpieczną dla zdrowia. Nasze straty finansowe to kilka tys. Złotych, ale polscy podatnicy ponieśli dużo większe koszty za utylizację kwasu i pomoc straży pożarnej. Tymczasem miasto i policja wciąż nie odpowiadają na ten wandalizm i agresję w zdecydowany sposób.

## Trzaskowski przyzwala na anty-aborcyjne ataki

* Czy władze Warszawy i polska policja w końcu zaczną działać?
* Czy kandydat KO na prezydenta, który obiecuje legalizację aborcji, potrafi zapewnić bezpieczeństwo w swoim własnym mieście?
* Czy naprawdę mamy czekać, aż komuś stanie się krzywda?

Podpisz nasz [apel do Rafała Trzaskowskiego](https://actionnetwork.org/forms/stop-nekaniu-kobiet) i oznacz go w swoich mediach społecznościowych. Wspólnie z sąsiadami z wiejskiej prosimy o wsparcie już trzy tygodnie i nie możemy doczekać się reakcji 

Kto nas zna, to wie, że rzadko prosimy o wsparcie - zwłaszcza polityków - ale tym razem jesteśmy naprawdę porażone bezczynnością policji i decyzjami miasta. 

Wspólnie z sąsiadami dziękujemy wam za pomoc.

## Wsparcie sąsiadów mimo ataków?

Chociaż protestujący straszą nas PIS'em i Konfederacją, to nawet prawicowy elektorat wie, że nie ma co zadzierać z aborcją. Protesty przeciwko Przychodni są przede wszystkim uciążliwe poprzez hałas. **Jednak nawet mimo tego w ciągu jednego dnia przez naszą Przychodnię przewija się nawet 200 osób.** Co chwilę szukamy kolejnego wazonu na kolejny bukiet kwiatów. 

Piękne tulipany przyniosła nam pewna pani, która jak sama podkreśliła: *"nie popiera aborcji, ale jeszcze bardziej nie popiera tych zza okna, którzy usiłowali dziś zakłócić nam świętowanie dnia kobiet i życzyła nam powodzenia, bo jak ktoś potrzebuje to powinien mieć wsparcie"*.

Jesteśmy wam bardzo wdzięczne! Wiemy, że nie zawsze jest łatwo wejść do środka, gdy policja bezczynnie stoi i odwraca wzrok. Jednak wy mimo tego cholernego hałasu i agresywnych okrzyków wchodziliście i wchodziłyście do środka, z uśmiechami na twarzy!

Jednocześnie chcemy podkreślić, ze kombinujemy, dzwonimy i piszemy gdzie się da, żeby te głośniki uciszyć. Mamy szczęście do wspaniałych sąsiadów_dek w budynku i zrobimy co się da, żeby mieli tam spokój od tej antyaborcyjnej propagandy.