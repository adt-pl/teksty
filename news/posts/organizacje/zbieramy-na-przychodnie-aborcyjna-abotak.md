---
date: 2024-08-13
time: 15:19
categories:
  - Organizacje aborcyjne
tags:
  - Przychodnia Abotak
authors:
  - adt

h1: Paragon z Aborcyjnym Długiem Polski
h1Small: ponad 49 milionów złotych "oszczędzności" na naszym życiu

description: Każdego dnia co najmniej 130 kobiet mieszkających w Polsce przerywa ciążę. Koszty tych aborcji ponoszą grupy pomagające w aborcjach, prywatni darczyńcy oraz państwa takie jak Francja, Belgia czy Holandia.

postImage: yes
postImagePath: /news/assets/images/przychodnia-aborcyjna-abotak-zrzutka.webp
postImageTitle: Zrzutka na Przychodnię Aborcyjną ABOTAK
postImageAlt: Chcemy otworzyć w Warszawie pierwszą aborcyjną przychodnię w Polsce
postImageSource: no
---

# Otwórz z nami pierwszą aborcyjną przychodnię w Polsce

Z tej strony Justyna, Natalia i Kinga z Aborcyjnego Dream Teamu. Piszemy dziś do Ciebie, bo rozpoczynamy bardzo ważny projekt, o którym chcemy powiedzieć Ci jak najprędzej.

Ale najpierw lepiej usiądź! Otóż… Chcemy otworzyć w Warszawie pierwszą przychodnię aborcyjną! Tak! Im bardziej rządzący próbują zakazać w Polsce aborcji, tym bardziej my wystawiamy ją do słońca. Pomożesz nam?

<!-- more -->

Znasz nas! Jesteśmy Aborcyjny Dream Team i od lat robimy znacznie więcej niż polskie państwo, by poszerzać dostęp do aborcji w Polsce. **Minęło osiem miesięcy od zmiany władzy, a legalnej aborcji nadal nie widać. Dlatego nie czekamy bezczynnie i otwieramy miejsce, które będzie wyznaczać standardy i wskazywać dobre praktyki opieki aborcyjnej, wywierać presję na rząd, by wprowadzał odpowiednie prawo, i na lekarzy, by nauczyli się robić aborcje chirurgiczne zgodne z wytycznymi WHO.** Będzie to także przestrzeń, w której znajdziecie nasze kolorowe bluzy i t-shirty, a także prace polskich artystek i książki w klimacie przychodni ABOTAK!

Wiemy, że nasza działalność jest Ci bliska, dlatego piszemy do Ciebie z prośbą o pomoc.

Otwarcie lokalu w Warszawie wiąże się z dużymi kosztami, ale nie poddamy się, bo chcemy nadal normalizować aborcję, mówić o niej i oswajać z nią. Z Twoją pomocą stworzymy miejsce, do którego przyjdziesz ze swoimi koleżankami i w którym Twoja sąsiadka otrzyma pomoc, której może potrzebować.

Twoja wpłata na Przychodnię ABOTAK to kolejny krok do legalizacji aborcji w Polsce, oraz ostateczny dowód na to, że epoka zawstydzania aborcją bezpowrotnie się skończyła.

Pomóż nam otworzyć pierwszą przychodnię aborcyjną - z Twoim wsparciem nam się uda!

[Dokładam się do otwarcia Przychodni ABOTAK!](https://cause.lundadonate.org/aborcyjnydreamteam/abotak){ .md-button }

Jeśli kibicujesz nam od lat, to w końcu nadszedł czas kiedy możemy zbudować nasze wspólne miejsce i zaznaczyć naszą obecność w Warszawie.

Z góry dziękujemy za Twoje wsparcie i mamy nadzieję, że spotkamy się już niedługo na otwarciu! :)

*Dziewczyny z ADT*
*Justyna, Natalia i Kinga*
