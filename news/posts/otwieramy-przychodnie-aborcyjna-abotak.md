---
date: 2025-02-03
categories:
  - Organizacje aborcyjne
tags:
  - Aborcja
  - Aborcyjny Dream Team
  - Aborcja Bez Granic
  - Abotak
authors:
  - adt

h1: Abotak!
h1Small: Otwieramy pierwszą Przychodnię Aborcyjną w Polsce

description: Obiecano nam legalną aborcję, ale po niej wciąż ani śladu. Politycy nie potrafią dotrzymać słowa - zrobimy to za nich.


postImage: yes
postImagePath: /news/assets/images/otwarcie-abotak.png
postImageAlt: Damy radę - otwarcie 8 marca.
postImageSource: no
---

# Otwieramy pierwszą Przychodnię Aborcyjną w Polsce - Abotak!

Obiecano nam legalną aborcję, ale po niej wciąż ani śladu. Politycy nie potrafią dotrzymać słowa - zrobimy to za nich. Nie będziemy bezczynnie czekać - chcemy, by rewelacyjny dostęp do aborcji w Polsce był już teraz. Dlatego otwieramy miejsce, w którym to będzie możliwe – pierwszą stacjonarną przychodnię aborcyjną w Polsce.

Zapraszamy was na otwarcie - już **8 marca** (ta sobota) w centrum Warszawy.

<!-- more -->

Chcemy wywrzeć presję na politykach i na ochronie zdrowia, by w końcu doczekać się obiecanych zmian. Przychodnia AboTak to kolejny krok do legalizacji aborcji w Polsce, oraz dowód na to, że epoka zawstydzania aborcją bezpowrotnie się skończyła. Przychodnia Aborcyjna Abotak to więcej niż miejsce wsparcia – to miejsce, gdzie nie tylko żądamy dostępu do aborcji, ale go faktycznie zapewniamy. 

## Czym jest Abotak? 

Przychodnia Abotak to miejsce stworzone z myślą o osobach, które potrzebują aborcji. Chcemy, aby obok profesjonalnych usług aborcyjnych znalazła się przestrzeń na rozmowy, spotkania i edukację wokół aborcji. Abotak to pierwsze stacjonarne miejsce w Polsce, gdzie będzie można uzyskać wsparcie w przeprowadzeniu aborcji farmakologicznej, a w przyszłości także chirurgicznej, jeśli znajdziemy odpowiednich specjalistów. Tworzymy to miejsce, by każda osoba mogła wyjść z niego wzmocniona siostrzeńskim wsparciem, bez traumy, wstydu i upokorzenia.

Więcej o Przychodni na [abotak.org](https://abotak.org).

## Jak przerwać ciąże w Abotak?

!!! tip "Ciąże możesz bezpiecznie przerwać we własnym domu."
    Jeśli wolisz zrobić to sama, to nic nie stoi na przeszkodzie, byś skorzystała z zestawu aborcyjnego samodzielnie. Przeczytaj instrukcję [jak samoodzielnie usunąć ciąże](../../../aborcja/w-domu/index.md) przy pomocy tabletek.

1. Zamów tabletki do aborcji farmakologicznej z [Women Help Women](https://womanhelp.org).
2. Zapisz numer konsultacji od WHW.
3. Zadzwoń do Aborcji Bez Granic na [22 29 22 597](tel:+48222922597) i poinformuj, że chcesz zrobić aborcję w Przychodni Abotak. Podaj swój numer konsultacji od WHW. Zostaną zaproponowane ci terminy.
4. Przyjdź do Abotak wraz z zestawem tabletek. Twoje aborcyjne wsparcie będzie już na ciebie czekało.

## Gdzie i kiedy otwieracie?

Zapraszamy do [eventu na fb](https://facebook.com/events/s/otwarcie-przychodni-aborcyjnej/1308442750430961/) gdzie będziemy na bierząco informować, bo lokalizacja to na razie tajemnica. ;) **Szykujcie się jednak na godzinę 11:00, 8 marca w centrum Warszawy.**

## Wasze pytania

Poniżej znajdziecie odpowiedzi na kilka najczęściej zadawanych pytań, które pojawiły się w związku z ogłoszeniem naszego nowego projektu - Przychodni Aborcyjnej AboTak. 

### Czy w Abotak będzie można przerwać ciąże?

Tak, w przychodni Abotak będzie można przeprowadzić aborcję farmakologiczną, korzystając z tabletek pochodzących z rzetelnych i bezpiecznych źródeł, takich jak Women Help Women. Aborcje chirurgiczne będą na razie organizowane za granicą, gdzie pomożemy w znalezieniu odpowiedniej placówki oraz zorganizowaniu transportu i wsparcia finansowego, jeśli będzie to potrzebne. 

### Czy można bezpiecznie przerwać ciąże poza spitalem?

Tak, aborcja farmakologiczna jest bezpieczna i zgodna z wytycznymi Światowej Organizacji Zdrowia (WHO). WHO zaleca, aby taki zabieg mógł być przeprowadzany samodzielnie w domu, bez konieczności udziału personelu medycznego. Aborcyjny Dream Team od lat wspiera kobiety w Polsce w przeprowadzaniu bezpiecznych aborcji. 

### Czy działanie Przychodni będzie legalne?

Tak, działanie przychodni Abotak będzie w pełni zgodne z obowiązującymi przepisami. Ani nam, ani osobom korzystającym z naszych usług nie grożą żadne konsekwencje prawne. Przypominamy, że przerwanie własnej ciąży nie jest karalne, a aborcja farmakologiczna, którą będziemy wspierać, jest legalna. W ten sposób, co roku, wspieramy dziesiątki tysięcy kobiet. 

### Kto może skorzystać z usług Przychodni?

Przychodnia Abotak jest otwarta dla wszystkich osób, które potrzebują pomocy w przerwaniu ciąży, bez względu na powód, wiek, status materialny, posiadany paszport czy stan zdrowia. Nigdy nie pytamy o powody i nie zamierzamy tego zmieniać.

### Czy w Przychodni będzie można przerwać ciąże metodami chirurgicznymi?

Chociaż obecnie skupiamy się na aborcjach farmakologicznych, planujemy także wprowadzić aborcje chirurgiczne. Jeśli znajdziemy lekarzy i lekarki, którzy umieją i chcą wykonywać aborcje metodą próżniową, zapewnimy im odpowiedni sprzęt i wsparcie.

Jeśli potrebujesz aborcji chirurgicznej, Przychodnia pomoże ci znaleść odpowiednią placówkę za granicą, a także zorganizować transport, a nawet wsparcie finansowe. 

### Skąd pomysł na Abotak?

Przychodnia Abotak powstaje, ponieważ jest potrzebna. Aborcja była, jest i będzie częścią naszego życia, niezależnie od tego, co mówią politycy. Przychodnia ma na celu zapewnienie łatwego dostępu do aborcji i wsparcia, na przekór wszelkim politycznym manewrom, które próbują ograniczyć nasze prawa. W obliczu braku odpowiednich działań ze strony rządu, zdecydowaliśmy się zrobić pierwszy krok i otworzyć pierwszą w Polsce stacjonarną przychodnię aborcyjną.

### Na czym będzie polegać działalność przychodni i jaką pomoc będzie można tam uzyskać?

Przychodnia Abotak będzie oferować przede wszystkim wsparcie w przeprowadzeniu aborcji farmakologicznej. Oprócz tego, chcemy, aby przychodnia była miejscem edukacji, spotkań oraz przestrzenią do rozmów na temat aborcji. W Abotak będzie można również nabyć różnego rodzaju gadżety, prace feministycznych artystek, broszury informacyjne oraz aborcyjny starter pack. 

### Jak wesprzeć Przychodnię Abotak?

Przychodnia Abotak potrzebuje wsparcia finansowego na remont, wyposażenie i utrzymanie lokalu. Można to zrobić, wpłacając pieniądze na zrzutkę, której [link udostępniamy](https://abotak.org/QR-1). Jeśli nie możesz wpłacić, możesz pomóc w inny sposób - na przykład przez dystrybucję plakatów i wlepek, organizowanie akcji benefitowych lub po prostu informowanie innych o naszej inicjatywie. 

### Czy planujecie poszerzyć działalnoć na inne miasta?

Obecnie skupiamy się na uruchomieniu pierwszej przychodni w Warszawie, ale mamy nadzieję, że w przyszłości podobne miejsca powstaną w innych miastach Polski. 