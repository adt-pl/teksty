---
date: 2022-03-28
tags:
  - Justyna Wydrzyńska
  - Przemoc w relacji
  - Aborcyjny Dream Team
categories:
  - Organizacje aborcyjne
  - Polityka

postImage: yes
postImagePath: /assets/images/justyna-wydrzynska-jak-justyna.webp
postImageHeight: 35%
postImageTitle: Historia Justyny Wydrzyńskiej
postImageAlt: Justyna Wydrzyńska opowiada swoją historię.
postImageSource: no
---

# Historia Justyny Wydrzyńskiej - początek kampani "Jak Justyna" { id="jakjustyna-poczatek-kampanii" }

Naszej przyjaciółce Justynie grożą 3 lata więzienia za wsparcie w aborcji. Potrzebujemy twojej pomocy w nagłośnieniu tej przejmującej sprawy oraz wysłaniu sygnału do innych kobiet, że też zachowałybyście się *[#jakJustyna](../../jak-justyna.md)*.

<!-- more -->

<div class="grid cards" markdown>

-   ## Co zrobiła Justyna Wydrzyńska? { id="co-zrobila-justyna-wydrzynska" }

    ??? abstract "Skrót informacji"

        - Justyna jest 47-letnią mieszkanką małego miasta, **która poświęca swój czas na pomoc kobietom** w niechcianych ciążach.
        - W 2020 roku Justyna **podzieliła się swoimi tabletkami z osobą w niechcianej ciąży**, Anią, której zbliżał się 12-sty tydzień.
        - Ania najpierw próbowała zrobić aborcję w zagranicznej klinice, jednak **uniemożliwił jej to despotyczny mąż.**
        - Kontrolujący partner Ani **zastawił na nią pułapkę w domu**, wzywając przy okazji policję, mężczyźni zabrali kobiecie leki.
        - Jest to **pierwsza w historii Europy** sprawa wytoczona działaczce za pomoc w aborcji poprzez przekazanie tabletek.

</div>

## Historia przemocy domowej i poszukiwania pomocy { id="historia-przemocy-domowej-i-poszukiwania-pomocy" }

Jeśli ciebie też niepokoi pytanie *„Jak ukryć aborcję przed mężem?”* to musimy pogadać o tym co się dzieje w Polsce.

**Wyobraź sobie, że pisze do ciebie osoba w niechcianej ciąży**, ofiara przemocy w związku – Ania. Opowiada ci o strachu przed partnerem, o obawie swoje życie, o lęku o przyszłość urodzonego już dziecka i o życiu pod ciągłą kontrolą. Mówi o tym, jak próbowała wyjechać do kliniki aborcyjnej, ale despotyczny mąż jej ten wyjazd uniemożliwił.

### Siostrzeństwo i solidarność { id="siostrzenstwo-i-solidarnosc" }

Rozumiesz jej położenie, gdyż sama byłaś w tej sytuacji – żyłaś pod jednym dachem z nieobliczalnym mężem, doświadczając przemocy fizycznej i psychicznej. Twoje wyjścia z domu i to z kim rozmawiasz były ciągle kontrolowane, partner znał hasła do twoich kont pocztowych, sprawdzał zawartość telefonu, czytał smsy. Kiedy zaszłaś w ciążę byłaś pewna, że nie chcesz kolejnego dziecka z tym mężczyzną.

Tak się składa, że masz w domu tabletki do aborcji. Co zrobiłabyś, gdyby to do ciebie napisała Ania, a ty mogłabyś jej pomóc? Czy zachowałabyś się **#jakJustyna**?

### Przemoc domowa to nie fikcja { id="przemoc-domowa-to-nie-fikcja" }

**Te osoby istnieją naprawdę.** Justyna Wydrzyńska ma 47 lat, mieszka w małym mieście, jest matką trójki dzieci. Od ponad 10 lat jest wolna od przemocowego partnera. ==Dzięki przerwaniu swojej czwartej ciąży znalazła siłę do odejścia od toksycznego męża oraz motywację do zadbania o siebie i dzieci.== Zdecydowała, że w wolnym czasie będzie pomagać innym kobietom.

**Ania, która do niej napisała, nadal żyła w środku tego piekła.** Była przerażona: zbliżał się 12 tydzień ciąży, a wyjazd za granicę się nie udał. W dodatku zaczynała się pandemia i usługi pocztowe były sparaliżowane; nikt nie wiedział, ile czasu będzie się czekało na zestaw zamówiony u Women Help Women. Szukając pomocy w internecie, Ania znalazła grupę Aborcja Bez Granic. Zdesperowana, aby przerwać ciążę, nawiązała kontakt.

Trafiła na Justynę, która przekazała jej swoje tabletki aborcyjne.

### Próby sprawowania kontroli nad partnerką { id="proby-sprawowania-kontroli-nad-partnerka" }

Gdy wydarzy się incydent… **…Wyobraź sobie, że wracasz do swojego domu z myślą, że za chwilę przerwiesz niechcianą ciążę.** W torebce masz pigułki, które pozwolą ci odzyskać kontrolę nad swoim ciałem. Otwierasz drzwi, a w środku czeka na ciebie zastawiona przez męża zasadzka: wezwany przez niego patrol policji, który konfiskuje ci leki.

W tym czasie Justyna siedzi w domu i zastanawia się, dlaczego jej telefon milczy. Czy Ani udało się wziąć tabletki, czy może ktoś właśnie nią szarpie i wyrywa je jej siłą? Czy przeprowadzi aborcję, czy poroni w wyniku stresu i przemocy?

## Aborcyjny Dream Team przed sądem { id="adt-przed-sadem" }

Tej historii nie trzeba sobie wyobrażać. 8 kwietnia Justyna stanie przed sądem, oskarżona o pomoc w aborcji. Grożą jej 3 lata więzienia.

Jak mówi jej koleżanka z ADT:

> Takie kobiety jak Justyna są ostatnią gwarancją bezpiecznej aborcji w Polsce. Powinny być chronione, a nie ścigane. Czy intencją prokuratury jest to, by kobiety bały się być w ciąży, czy by bały się, że nie będą mogły na sobie polegać?

Nikt nie ma też wątpliwości, że Anię **trzeba** było wesprzeć.

### Grozi nam bezprecedensowy wyrok w sprawie aborcji { id="grozi-nam-bezprecedensowy-wyrok-w-sprawie-aborcji" }

Nadchodzi najważniejsza rozprawa dotycząca aborcji. Rozprawa trudna, gdyż w jej tle rozgrywa się historia przemocy domowej i poszukiwania pomocy.

### Dlaczego Justyna została oskarżona? { id="dlaczego-justyna-zostala-oskarzona" }

Justyna Wydrzyńska od lat pomaga kobietom w niechcianych ciążach. Udziela się również na abircyjnej infolinii sieci Aborcja Bez Granic, na którym rozmawia z kobietami, które chcą zrobić aborcję i udziela im fachowej wiedzy w tym zakresie. 

Aborcja Bez Granic jest największą w Polsce europejską siecią zapewniającą dostęp do bezpiecznej aborcji.

#### Ile aborcji zrobiła sieć Aborcja Bez Granic? { id="ile-aborcji-zrobila-abg" }

**W 2020 roku były to średnio 94 inne osoby dziennie,** które potrzebują przerwać swoją ciąże i otrzymują wsparcie od Aborcji Bez Granic.

Gdy Aborcja Bez Granic [opublikowała swój raport po pierwszym roku od wyroku pseudo-trybunału](../abg/aborcja-bez-granic-pomogla-34-tysiacom-osob-w-dostepie-do-aborcji-od-wyroku-tk-raport-z-dzialalnosci.md) wsparcie w bezpiecznej aborcji otrzymały od niej **34 tysiące osób**, a **1544** osoby wyjechały na zabieg w drugim trymestrze. Aborcja Bez Granic przeznaczyła na to **1,5 miliona zł**.

W raporcie z 2020 roku liczba ta wzrosła już do ponad stu osób, a [Aborcja Bez Granic poszerzyła swoją działalność](../swiat/tabletki-aborcyjne-dla-ukrainy.md) o wsparcie uchodźczyń z terenów atakowanej przez wojska Rosyjskie Ukrainy.

#### Czy działania sądu zatrzymają grupy aborcyjne? { id="czy-dzialania-sadu-zatrzymaja-grupy-aborcyjne" }

Nie. Nasze stanowisko się nie zmieniło:

> Będziemy to robić, bo to sprawiedliwe i potrzebne. Każda osoba potrzebująca aborcji powinna mieć do niej dostęp bez konieczności zadłużania się, bez wstydu i bez przepraszania.

## Więcej informacji { id="wiecej" }

Więcej tekstów na temat Justyny Wydrzyńskiej znajdziesz na stronie: [adt.pl/jak-justyna/](../../jak-justyna.md).
