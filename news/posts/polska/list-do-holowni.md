---
date: 2023-11-16
categories:
  - Organizacje aborcyjne
  - Polityka
tags:
  - Szymon Hołownia
  - Prawniczki ProAbo
  - Aborcyjny Dream Team
links:
  - news/posts/fakt-checking/holownia-zmiana-prawa-tylko-poprzez-referendum.md
  - prawo/referendum.md

postImage: yes
postImagePath: /news/assets/images/holowia-aborcja-zamiast-kwiatkow.webp
postImageAlt: >-
  Szymon Hołownia w sejmie otrzymuje kwiaty podczas zostania marszałkiem.
postImageSource: no
---

# List do Marszałka Hołowni - czy będzie spotkanie o aborcji?

Aborcyjny Dream Team oraz Prawniczki Pro-Abo czekają na datę spotkania z nowym marszałkiem. Poniżej treść zaprosznia:

<!-- more -->

> Szanowny Panie Marszałku,
>
> Na wstępie pragniemy serdecznie pogratulować objęcia tej zaszczytnej i ważnej funkcji.
>
> Z radością przyjęłyśmy Pańskie deklaracje, że Sejm ponownie stanie się miejscem debaty, nie tylko pomiędzy posłami i posłankami, ale będzie też otwarty na społeczeństwo oraz organizacje pozarządowe.
>
> Wierzymy, że będzie Pan otwarty na dialog także z organizacjami zajmującymi się dostępem do aborcji w Polsce i zdrowiem reprodukcyjnym. Jako Aborcja Bez Granic i Prawniczki Pro Abo zwracamy się więc do Pana z prośbą o spotkanie, podczas którego chciałybyśmy przedstawić nasze postulaty oraz nakreślić problemy, z którymi na co dzień mierzą się osoby w ciążach chcianych i niechcianych.
>
> Jako Aborcja Bez Granic od 2019 roku pomagamy w dostępie do aborcji wszystkim osobom, które jej potrzebują. Każdego dnia około 7 kobiet wyjeżdża z naszą pomocą na zabieg aborcji do zagranicznej kliniki, a nasza pomoc obejmuje również wsparcie finansowe w organizacji zabiegów. Od pseudo wyroku TK przeznaczyłyśmy na tę pomoc ponad 3,5 miliona złotych.
>
> Natomiast w ramach działalności grupy Prawniczki Pro Abo udzielamy porad prawnych osobom potrzebującym aborcji oraz borykającym się z problemami związanymi z obowiązującym w Polsce prawem antyaborcyjnym.
>
> Znamy rzeczywistość aborcyjną w praktyce, mierzymy się z nią codziennie i wiemy, że dla bezpieczeństwa ciężarnych konieczne są zmiany w polskim prawie. Wierzymy, że również dla Pana bezpieczeństwo tych osób jest istotną kwestią. Z tych względów proponujemy spotkanie i rozmowę na ten temat.
>
> _Aborcyjny Dream Team oraz Prawniczki Pro-Abo_

Będziemy również namawiać nowego Marszałka, do dynamicznego procedowania ustaw które polepszą sytuację kobiet w Polsce - m.in. tych złożonych ostatnio przez Lewicę.

Wierzymy, że Aborcja Bez Granic która w ostatnich latach niemal całkowicie przejęła rolę państwa Polskiego w dostępie do bezpiecznej aborcji, zasługuje na natychmiastową uwagę w tym nie cierpiącym zwłoki temacie.