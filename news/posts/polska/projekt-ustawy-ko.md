---
date: 2024-01-25
time: 9:50
authors:
  - adt
categories:
  - Polityka
  - Fakt-checking
tags:
  - Prawo
  - Prawniczki ProAbo
  - Aborcyjny Dream Team
links:
  - prawo/referendum.md
  - prawo/anty-aborcyjne-regulacje.md

title: Jutro początek obrad nad projektami ustaw aborcyjnych!
h1Small: politycy "Trzeciej Drogi" ponownie sabotują pro-kobiece rozwiązania
description: W ciągu ostatnich dni KO i Polska2050 złożyły kolejne projekty. Łatałyśmy dziury w projekcie KO, jednak Hołownia odmawia społecznych konsultacji i forsuje referendum. 

postImage: yes
postImagePath: /news/assets/images/moj-glos-byl-dla-aborcji.webp
postImageAlt: >-
  Mój głos był dla aborcji.
postImageSource: no
---

# Aborcyjne projekty w sejmie - poznałyśmy treść projektu KO

Posłowie Polski 2050 i Trzeciej drogi z zapałem sabotują próby zmiany prawa aborcyjnego na lepsze. W tym niektórzy politycy i polityczki Koalicji Obywatelskiej, zamiast wesprzeć projekty Lewicy dotyczące dekryminalizacji aborcji z listopada 2023... przerzucają się kolejnymi projektami ustaw i to niestety **projektami coraz gorszymi**.

<!-- more -->

## Skąd nagle tyle projektów ustaw?

Procedowania i wsparcia wymagają przede wszystkim dwa zeszłoroczne projekty ustawy autorstwa Lewicy - jeden dotyczący legalizacji aborcji, drugi dotyczący jej dekryminalizacji. 

W ciągu ostatnich dni swój projekt złożyła również Monika Anna Rosa z KO - [piszemy o nim poniżej](#projekt-ko).

Ponadto na ostatnią chwilę, swój projekt składa również Polska 2050 (choć jak ktoś słusznie zauważył, lepszą nazwą byłaby *Polska 1993* ze względu na anty-aborcyjny wymiar ugrupowania), która usilnie walczy z pro-aborcyjnymi ustawami i forsuje idee "referendum". Projekt polityków Szymona Hołowni i Trzeciej Drogi jest trzymany w sekrecie.

> Szkoda, że partia, która tyle mówi o dialogu i wsłuchiwaniu się w głos społeczeństwa jakoś "zapomniała" o konsultacjach społecznych swojego projektu. A może po prostu Szymon Hołownia i jego partia dobrze wiedzą, że ich projekt nie znajdzie społecznego poparcia? **Według naszych informacji projekt ten ma de facto przywrócić zakaz aborcji z 1993 r.**
>
> Po tylu tragediach, do których doprowadził zakaz aborcji, po tylu dyskusjach, w których całe środowisko mówi o dostępności i znoszeniu barier, po protestach setek tysięcy ludzi na ulicach w całej Polsce... Przywrócenie zakazu z 1993 r. jest wyłącznie w partyjnym interesie Hołowni i Kosiniak-Kamysza, ale nie w interesie osób w niechcianych ciążach! 

Powrót do stanu z 1993 r. uniemożliwy na kolejne lata dostęp do aborcji w Polsce i **utrudni kolejne zmiany prawa na lepsze**.

### Co nie podoba się w projektach Lewicy i KO politykom Trzeciej Drogi?

W tym miejscu chcemy zwrócić uwagę na wypowiedź posłanki Aleksandry Leo z Polski 2050, która zapewne niezamierzenie, ujawniała, jak wielkie jest niezrozumienie środowiska skupionego dookoła *Trzeciej Drogi* dla aborcyji. Jej wypowiedzi pokazują też jaka w tym środowisku panuje aborcyjna stygma.

**Aleksandra Leo, poddaje w wątpliwość zapis o aborcji do 24 tygodnia ciąży z projektu Lewicy,** które mogłyby się odbywać w przypadku:

* **gdy ciąża stanowi zagrożenie** dla życia lub zdrowia fizycznego lub psychicznego osoby w ciąży;
* gdy wyniki diagnostyki prenatalnej lub inne przesłanki medyczne wskazują na to, że występują **nieprawidłowości rozwojowe** lub genetyczne płodu; 
* jeśli do stwierdzenia wady wystarczające są wyniki badań obrazowych, przeprowadzanie dalszej diagnostyki nie jest wymagane (do 24 tygodnia ciąży, chyba że płód będzie niezdolny do życia – wtedy przerwanie ciąży jest dopuszczalne także później);
* gdy istnieje **uzasadnione podejrzenie, że ciąża jest następstwem czynu zabronionego** (do 24. tygodnia ciąży).
 
Bardzo podobne zapisy ma w swoim projekcie również Koalicja Obywatelska (o czym za chwilę)! Czy to są kontrowersyjne przepisy? Zdecydowanie nie. Bardzo jesteśmy ciekawe, jakie "konstruktywne zastrzeżenia" do tych zapisów ma Pani Aleksandra Leo i inni posłowie i posłanki Trzeciej Drogi. To jaki projekt otrzymamy od ugrupowania, które jak widać, o aborcji nie ma zielonego pojęcia, możemy się spoedziewać.

## Projekt KO

23 stycznia w sejmie odbyło się spotkanie konsultacyjne aborcyjnego projektu ustawy KO. Jako działaczki Aborcyjnego Dream Teamu brałyśmy w nim udział i możemy podzielić się z wami jego treścią. Konsultowanie treści ustawy z działaczkami z rzeczywistym doświadczeniem w temacie aborcji to krok w dobrą stronę.

Dziękujemy **Monice Annie Rosie z KO** za zaproszenie nas na konsultacje. Razem z [Prawniczkami Pro Abo](./../../../kontakt/pomoc-prawna.md) jesteśmy do dyspozycji, bo zależy nam na stworzeniu naprawdę działającego prawa, bo **dostęp do aborcji to problem systemowy**, a nie indywidualny, czy moralny.

### Co przewiduje projekt KO?

:material-star-half-full:{ .orange } Projekt KO w pierwotnej formie zakłada legalną aborcję do 12. tygodnia ciąży...

:material-star:{ .green } ...bez podawania powodu i obowiązkowych konsultacji z psychologiem (to bardzo dobry zapis).

:material-star-half-full:{ .orange } Powyżej 12 tygodnia aborcja będzie legalna, jesli osoba w ciąży spełni wymagane przesłanki: gdy występują wady płodu, gdy ciąża zagraża zdrowiu luż życiu, lub gdy ciąża powstała na skutek czynu zabronionego.

!!! warning "Czego brakuje powyższym rozwiązanion?"

    Piszemy o tym więcej w tekście [o tym jak kruczki prawne blokują dostęd do aborcji](./../../../prawo/anty-aborcyjne-regulacje.md) ale zwracamy uwagę, że:

    * limit 12 tygodnia jest zupełnie arbitralny, nieuzasadniony ani wiedzą medyczną ani realnymi potrzebami kobiet. Ponadto utrudnia on dostęp do aborcji wielu osobom, które jej potrzebują, a nie załapią się na pierwsze 12 tygodni.
    * obwarowywanie dostępu do aborcji po 12. tygodniu różnymi arbitralnymi wymogami powoduje nie tylko [stygmatyzację aborcji](./../../../edu/stygmatyzacja.md) ale tworzy groźny precedens do dalszego obwaroywania dostępu negatywnymi przesłankami, które wykluczać będą coraz więcej osób. Aborcja w całym okresie ciąży powinna być wykonywana na życzenie - bez rozliczania warunków, motywacji czy sytuacji osoby która jej potrzebuje.

### Czego nie ma w projekcie KO?

:material-star-off:{ .red } Nie ma w projekcie KO mowy o dekryminalizacji aborcji, czyli zniesienia przestępstwa pomocy w aborcji. **To sprawia, że ta ustawa jest niezgodna z rekomendacjami WHO.** Dekryminalizacja jest koniecznym warunkiem dostępu do aborcji.

**Złożyłyśmy poprawkę o usunięcie artykułu 152 z kodeksu karnego** i mamy nadzieję, że poprawka ta zostanie uwzględniona. Legalna aborcja bez dekryminalizacji to marna zmiana. Dla nas dekryminalizacja stanowi priorytet.

:material-star-off:{ .red } Projekt KO nie zmienia nic w funkcjonowaniu [klauzuli sumienia](./../fakt-checking/kosniak-kamysz-klauzula-sumienia.md), która od ponad 30 lat jest poważną przeszkodą w dostępie do legalnych aborcji w szpitalach.

Strajk Kobiet złożył autopoprawkę dotyczącą klauzuli.

