---
date: 2024-05-01
categories:
  - Polityka
tags:
  - Aborcja
  - Przeciwnicy aborcji
  - Kaja Godek


h1: Kto będzie mówić o aborcji w sejmie?
h1Small: nadchodzi wysłuchanie obywatelskie w sprawei aborcji

description: Czy Kaja Godek i przeciwnicy aborcji znowu dostaną mikrofon? A może tym razem to właśnie Ty możesz powiedzieć politykom dlaczego zależy ci na systemowym dostępie do aborcji?

postImage: yes
postImagePath: /news/assets/images/wysluchanie-obywatelskie/kaja-godek.webp
postImageAlt: >-
  Kaja Godek oraz zgłoszenia na wysłuchanie obywatelskie w sprawie aborcji.
---

# Wysłuchanie w sprawie aborcji

Już 16 maja w Sejmie odbędzie się wysłuchanie obywatelskie w sprawie aborcji. Gdyby szansę do zabrania głosu miały osoby, które miały aborcje, a także te które się nią na codzień zajmują, wysłuchanie to było by rewelacyjne. Niestety, głos w sprawie aborcji znowu chcą zabrać przede wszystkim jej przeciwnicy w tym... Kaja Godek.

Jednak mamy na to sposób, ale wymaga on przede wszystkim od **Ciebie** szybkiego zadziałania.

<!-- more -->

Poniżesz piszemy [jak krok po kroku zgłosić się do wysłuchania obywatelskiego](#jak-wziąć-udział-w-wysłuchaniu-obywatelskim-w-sprawie-aborcji).

## Przeciwnicy aborcji chcą zawłaszyć całą debatę

Sejm nie weryfikuje (niestety), czy osoba zgłaszająca się do wysłuchania to kobieta chcąca powiedzieć o swoim doświadczeniu, eksperta czy... radykalny przeciwnik aborcji.

![](./../../assets/images/wysluchanie-obywatelskie/formularz-przeciwnik-aborcji.webp){ align=right class="xl" alt="Jedno ze zgłoszeń typu "Jestem przeciwna aborcji ... współorganizuję marsze świętości życia" }

Oznacza to, że głos dostaną (znowu) przeciwnicy aborcji - tak jakby ich wkładu w antyaborcyjną rzeczywistość Polski było nam wszystkim mało!

**Jeśli same nie dołączymy do wysłuchania będziemy miały przed sobą kolejną, antyborcyjną, pseudo-debatę.** Antyaborcyjne fundacje i pomniejsze organizacje - w tym niektóre oczywiście pod pieczą Kai Godek - zdążyły już zgłosić chęć udziału. **"Kaje Godek" tego świata będą zabierać głos zamiast - i kosztem - osób, które aborcję miały, potrzebowały, bądź potrzebować będą.**

I znów znajdziemy się w sytuacji, w której wypowiadać będą się osoby, które o aborcji wiedzą tyle, co wyczytać da się z banera na płodobusie. Osoby, które będą powielać mity, zastraszać i próbować zawstydzać inne kobiety.

**Ale nie musi tak być - bo w wysłuchaniu możesz wziąć udział i Ty.**

## Zgłosić się na wysłuchanie możesz tylko do 6 maja

Wysłuchanie obywatelskie liczyć ma 350 osób i zgłoszenia są otwarte *dla wszystkich*. To znaczy, że również ty możesz powiedzieć politykom (i Kaji), że aborcja jest ok - albo, jeśli chcesz, możesz opowiedzieć o swoim doświadczeniu i [o tym jak ty przerywałaś ciąże](./../../../mialam-aborcje/index.md).

To właśnie **taki głos będzie podczas sejmowego wysłuchania najważniejszy i jest najbardziej potrzebny w debacie o przerywaniu ciąży.** Czas, by pokazać aborcję jako nasze realne doświadczenie. Jako coś, co codziennie dotyczy ponad stu Polek, niezależnie od tego, co akurat dzieje się w Sejmie. Coś, co było - i jest - nam potrzebne.

Niestety - by zgłosić się musisz działać szybko - **termin zapisów kończy się 6 maja** - ale by mieć pewność, że sejm zdąży rozpatrzyć twój wniosek, lepiej się pośpieszyć.

## Jak wziąć udział w wysłuchaniu obywatelskim w sprawie aborcji?

Przede wszystkim musisz wyrobić się **do 6 maja.** Możesz wystąpić jako niezależna osoba, albo reprezentując jakiś podmiot (np. fundację, stowarzyszenie itd). Zgłoszenia można złożyć jedynie listem poleconym (albo fizycznie w kancelarii sejmu).

Przejdziemy z Tobą przez poszczególne etapy krok po kroku:
 
### Krok 1 - pobierz i wydrukuj zgłoszenie

Na stronie Sejmu [zamieszczono formularz zgłoszeniowy](https://sejm.gov.pl/Sejm10.nsf/page.xsp/wysluchanie_publiczne) - nazywa się on: *"Formularz zgłoszenia do Marszałka Sejmu chęci udziału w wysłuchaniu publicznym"*.

Pobierz [plik](https://sejm.gov.pl/lobbing/lobbing_formularz.pdf) i wydrukuj.

### Krok 2 - wypełnij formularz

W formularzu należy podać:

* Numer druku sejmowego - np. **176** <small>- poniżej piszemy na jakie inne druki możesz się jeszcze powołać</small>
* "Tytuł projektu ustawy..." - w tym miejscu wpisujesz: *"Poselski projekt ustawy o zmianie ustawy - Kodeks karny"* <small>- dla druku 176</small>
* Pole "A" - podaj swoje dane osobowe,
* Pole "B" - jeśli nie reprezentujesz organizacji, możesz pominąć,
* Pole "C" - jw.
* Pole "D" - tu wpisz dlaczego uważasz, że twój głos w dyskusji jest potrzebny,
* Pole "E" - to miejsce na załączniki (które prawdopodobnie cię nie dotyczą),
* Pole "F" - tu się podpisujesz.

??? question "Jakie inne numery druków i tytuły mogę podać?"

    Jeśli chcesz zabrać głos przeciwko kryminalizacji aborcji, a w szczególności rodzin i bliskich wspierających kobietę w przerywaniu ciąży, to wybierz druk 176 - [druk na stronie sejmu](https://www.sejm.gov.pl/sejm10.nsf/druk.xsp?nr=176)

    Możesz zgłosić sie do wypowiedzi w ramach paru projektów które związane są z aborcją. Ich numery to: **176, 177, 223, 224**.

    Ich odpowiednie tytuły to:
    
    * dla druku 176 - tytuł to  *"Poselski projekt ustawy o zmianie ustawy - Kodeks karny"*
    * dla druku 177 - tytuł to  *"Poselski projekt ustawy o bezpiecznym przerywaniu ciąży."*
    * dla druku 223 - tytuł to *"Poselski projekt ustawy o zmianie ustawy o planowaniu rodziny, ochronie płodu ludzkiego i warunkach dopuszczalności przerywania ciąży."*
    * dla druku 224 - tytuł to *"Poselski projekt ustawy o świadomym rodzicielstwie."*

    Druki 176 i 177 to projekty przygotowane przez Lewicę - projekt dekryminalizujący pomoc w aborcji oraz projekt legalizujący aborcje. [Druk 223 to anty-aborcyjny projekt Hołowni i Trzeciej Drogi](./oswiadczenie-dot-holowni.md). Druk 224 to projekt Platformy Obywatelskiej.

??? question "Czy muszę podawać swój adres?"
    Tak, ale **adres zostanie zanonimizowany i nie będzie publicznie dostępny.**

??? question "Co stanowi "interes w odniesieniu do regulacji"? Co wpisać w polu D?"
    Pokażemy ci po prostu parę przesłanych uzasadień, byś mogła wyrobić sobie pojęcie o tym "co się tam wpisuje":

    Według nas najbardziej budzi nadzieję głos uzasadniony przez jedną z kobiet, które zgłosiły się do wystąpienia:

    ![](./../../assets/images/wysluchanie-obywatelskie/formularz-kobieta.webp)

    Według nas:

    > Napisz dlaczego temat aborcji jest dla ciebie ważny. Czemu dotyczy ciebie. Może przerwałaś ciążę i chcesz o tym powiedzieć? Może chcesz mieć taką możliwość w przyszłości. Może ciąże przerwała twoja bliska osoba i chcesz ją wesprzeć? Może nie zgadzasz się na zastraszanie i antyaborcyjną retorykę? A może po prostu chcesz przyjść i wziąć udział w rozmowie o aborcji. Tu nie ma złych odpowiedzi.

    Zgłosili się oczywiście już przeciwnicy aborcji w tym Kaja Godek:

    ![](./../../assets/images/wysluchanie-obywatelskie/formularz-kaja-godek.webp)

    Są zgłoszenia mężczyzn, którym bardzo nie podoba się, że przerywamy nasze ciąże:

    ![](./../../assets/images/wysluchanie-obywatelskie/formularz-mezczyzna.webp)

### Krok 3 - wyślij dokument

Zgłoszenie dostarczyć można na dwa sposoby. 

Pocztowo na adres *Kancelaria Sejmu, Gabinet Marszałka Sejmu, ul. Wiejska 4/6/8, 00-902 Warszawa*. W tym przypadku decyduje data stempla pocztowego - póki wyślesz list przed 6 maja, wniosek zostanie rozpatrzony.

> Nie zostawiaj tego na ostatią chwilę! oko.press doradza: Jak jednak przestrzegła nas osoba z Kancelarii Sejmu, pisma docierają niekiedy z opóźnieniem i Sejm może nie zdążyć z zarejestrowaniem takiej osoby. A więc im szybciej, tym lepiej. 

Drugim sposobem jest dostarczenie formularza osobiście, w Wydziale Pocztowym (*Kancelaria Sejmu, Biuro Prawne, al. Na Skarpie 16, 00-488 Warszawa*). Nie mylić z ulicą Wiejską.

## Co dalej?

### Sprawdź czy się dostałaś na liście osób

Na stronie sejmu znajduje się [lista osób zgłoszonych do wysłuchania](https://www.sejm.gov.pl/Sejm10.nsf/agent.xsp?symbol=LISTA_ZGLOSZ&NrKadencji=10&NrDruku=176). Tu można sprawdzić, czy wniosek ze zgłoszeniem został rozpatrzony pozytywnie. Można również przejrzeć zaakceptowane wnioski innych uczestników.

### Przyjdź na wysłuchanie

Według danych opublikowanych przez Sejm, rozpatrzenie odbędzie się 16 maja 2024 r. (czwartek) o godz. 10:00, w sali kolumnowej, im. Kazimierza Pużaka (bud. C-D) - w gmachu Sejmu RP w Warszawie.

Nie dajmy odebrać swoich głosów Kai Godek i smutnym panom w garniturach. Aborcja to nie światopogląd. Pokażmy wspólnie, że mamy dosyć rozmów nad naszymi głowami. Mamy dosyć kompromisów o **naszych ciałach** z antyaborcyjnymi działaczami.

