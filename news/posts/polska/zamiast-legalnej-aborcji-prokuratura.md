---
date: 2024-03-26
categories:
  - Polityka

tags:
  - Joanna z Krakowa
  - Donald Tusk
links:
  - news/posts/polska/licznik-100-dni-do-dekryminalizacji.md
 
h1: Nie aborcja, ale biegli
h1Small: po 100 dniach nowego rządu wraca anty-kobieca polityka

title: Po 100 dniach nowego rządu - nie aborcja - ale więcej prokuratury 
description: Zamiast zmian w dostępie do aborcji, nowi "opozycyjni" politycy kontynuują działania swoich poprzedników. Nowe pismo z prokuratury otrzymała Joanna z Krakowa.
    
postImage: yes
postImagePath: /news/assets/images/prokuratura-joanna.jpg
postImageHeight: 5%
postImageAlt: >-
  Donald Tusk w tle nowego postanowienia Prokuratorskiego ws. Joanny z Krakowa.
postImageSource: no
---

# Po 100 dniach nowego rządu - nie aborcja - ale więcej prokuratury 

*"100 dni na pierwsze 100 konkretów"* mówiła KO przed wyborami, a wśród nich... aborcja. Minęło 100 dni nowego rządu, jednak zamiast zmian w dostępie do aborcji, nowi "opozycyjni" politycy kontynuują działania swoich poprzedników. Parę dni temu nowe pismo z prokuratury otrzymała Joanna z Krakowa. I nie były to przeprosiny...

<!-- more -->

## 100 konkretów, 100 dni, milion serc... i znowu ta sama ściema?

Hasło "100 konkretów" padało również podczas *Marszu Miliona Serc w Warszawie*, który odbył się 1 października, **krótko przed wyborami do parlamentu**. To temat aborcji stanowił podstawę do mobilizacji elektoratu ówczesnej "opozycji".

Politycy KO przekonywali do głosowania na siebie piętkując skandaliczne anty-kobiece działania policji i prokuratury przciwko kobietom przerywającym ciąże. Głośną wtedy historią była sprawa Pani Joanny z Krakowa&nbsp;[^1], która doświadczyła skoordynowanych policyjnych prześladowań&nbsp;[^2] po przerwaniu własnej ciaży.  

To m.in. do niej odwoływał się Donald Tusk, gdy zapraszał na marsz:

> To nie tylko pani Joanna została upokorzona i ugodzona w samo serce. Pamiętamy Izę z Pszczyny, tragiczne przypadki z Częstochowy, Nowego Targu. (…) Mówimy dzisiaj także o tym, że Polska pod rządami PiS to nie tylko policjant, prokurator, ksiądz (…), to też zakusy PiS-owskiej władzy, potrzeba Kaczyńskiego i Ziobry, żeby wchodzić w nasze, wasze życie w każdym aspekcie.

KO i reszta "demokratycznej" opozycji przejęła władzę, jednak niektórzy politycy nie czują się winni swoim wyborczyniom realizacji przedwyborczych obietnic.

Sama Joanna komentuje odkładanie tematu aborcji na swoich mediach społecznościowcyh:

> Panie Donaldzie Tusku do dziś jestem poruszona troską, jaką okazał mi Pan, zapowiadając Marsz Miliona Serc. Z pewnością była ona szczera i nie miała nic wspólnego z kampanią przedwyborczą. Pomimo że już minęło 100 dni, wciąż z niecierpliwością czekamy na dekryminalizację i legalizację aborcji.

## Sprawa Joanny z Krakowa

Sytuacja Joanny z Krakowa do lipca 2023 roku trochę się zmieniła. W styczniu 2024 roku Rzecznik Praw Pacjenta Bartłomiej Chmielowiec uznał, że lekarka naruszyła prawa Joanny, a działania policji były nieakceptowalne&nbsp;[^3]

W piątek 22 marca Joanna opublikowała na swoich mediach społecznosciowych pismo z prokuratury - wynika z niego, że sprawa wokół niej trwa (tu przypominamy - Joannie za przerwanie własnej ciąży **nigdy** nic nie groziło), a prokuratura zajmuje się badaniem czy leki aborcyjne, które zażyła Joanna, to leki aborcyjne...

To co w tym temacie szokuje, to fakt, że jako ekperta w tej dziedzinie powołano polskiego lekarza ginekolgii - co jak podkreślamy od dawna - samo w sobie nie stanowi przesłanki do wypowiadania się w temacie **współczesnych metod aborcyjnych**. Polscy lekarze bowiem mają o nich pojęcie w najlepszym wypadku żadne, a bardzo często sami rozpowiadają [różne aborcyjne mity](../mity/9-klamstw-o-aborcji-ktore-uslyszysz-od-lekarza.md). Dowodem na to były ostatie "rekomendacje" od PTGiP, które niemal w całości stanowiły raczej "anty wzór" i [zaprzeczenie międzynarodowych standardów ws. aborcji](./rekomendacje-ptgip.md). Z ratunkiem musiały przyjść rekomendacje [Polskiego Towarzystwa Zdrowia Seksualnego i Reprodukcyjnego](./wytyczne-aborcyjne-ptzir.md), które spełniają najlepsze międzynarodowe normy właśnie dzięki temu, że swojej wiedzy użyczyły im prawdziwe praktyczki i ekspertki aborcyjne.

Trafnego spostrzeżenia dokonał również komitet Legalnej Aborcji pisząc: 

> ... już nie Ziobro, a Bodnar. \[...\] \[biegły\] ma orzec do czego służy mifepriston i misoprostol. To jakiś ponury żart, bo w całej sprawie najbardziej biegła jest Joanna, a nie polscy ginekolodzy.&nbsp;[^4]

[^1]: za oko.press - [Czułam, jakby policjanci mnie gwałcili. Pani Joanna opowiada ze szczegółami, jak ją potraktowano](https://oko.press/czulam-jakby-policjanci-mnie-gwalcili-pani-joanna)
[^2]: za oko.press - [Przemoc lekarska i policyjna wobec Joanny za zażycie tabletki poronnej. Oto kłamstwa policji](https://oko.press/przemoc-wobec-joanny-tabletka-poronna)
[^3]: za oko.press - [„To ogromny sukces” – Joanna z Krakowa o decyzji RPP. Uznał, że policja naruszyła jej prawa](https://oko.press/to-ogromny-sukces-joanna-z-krakowa-o-decyzji-rpp-uznal-ze-policja-naruszyla-jej-prawa)
[^4]: [@legalna.aborcja na Instagramie](https://instagram.com/p/C403OhKIsNR/)