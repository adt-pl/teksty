---
categories:
  - Ostrzegamy

tags:
  - Oszuści

links:
  - news/posts/czarna-lista/wolnekobiety-net-aborcja-legalnie-pl.md
  
date: 2022-04-22
postImage: yes
postImagePath: /news/assets/images/poronne-org-fejk.webp
postImageAlt: Poronne.org to strona oszustów.
postImageSource: no
---

# Opinie o poronne.org dowodzą, że strona wyłudza pieniądze i nie pomaga w aborcji { id="oszusci-poronne-org" }

Dostajemy od Was wiadomości z opiniami o poronne.org, z których wnioskujemy, że handlarze tabletkami poronnymi znaleźli kolejny łatwy sposób na zarobek kosztem osób w niechcianych ciążach.

<!-- more -->

## Uważaj na stronę poronne.org! { id="oplaty-za-linka" }

!!! warning dot "Ważne"

    - Strona poronne.org nie oferuje pomocy w przerwaniu ciąży
    - Opinie o poronne.org dowodzą, że wyłudzają oni pieniądze
    - Jeśli skorzystałaś z usług poronne.org twoje dane osobowe mogą przedostać się w ręce policji, a ty możesz być przesłuchana w ich sprawie
    - Przerwanie własnej ciąży w polsce jest legalne – konsekwencje prawne grożą nie tobie, a jedynie nieuczciwym handlarzom
    - Zaufanym i bezpiecznym źródłem tabletek poronych jest [womenhelp.org](https://womenhelp.org/ "Women Help Women - tabletki poronne").
    - **Aktualizacja:** ci sami oszuści działają teraz pod nowymi domenami: *wolnekobiety.net* oraz *aborcja-legalnie.pl*.

Strona [poronne.org](http://poronne.org/) pobiera 320 złotych **za przesłanie linka** do strony Women Help Women na której wypełniacie prawdziwą konsultację w celu otrzymania leków.

U nas otrzymacie ten link za darmo: [womenhelp.org](https://womenhelp.org/)

Wszystko jest tak zorganizowane, żeby osoby szukające tabletek miały fałszywe przekonanie, że płacąc podwójną darowiznę wspierają organizację poronne.org „pomagającą w aborcjach” – to nieprawda – poronne.org w żaden sposób nie pomagają w aborcjach.

## Jak strona poronne.org wprowadza w błąd? { id="w-jaki-sposob-oszukuja" }

Strona wygląda bardzo profesjonalnie, jest nawet adres holenderskiej kliniki i uśmiechnięte twarze personelu medycznego. To wszystko ma wzbudzić zaufanie.

Poza tym na stronie pojawia się duża ilość informacji związanych z aborcją, która ma sprawić, że znajdzie się ona **wysoko w wynikach googla pomimo, że faktycznie, nie oferuje żadnej pomocy.**

Informacje „konsultacjach online” na stronie poronne.org **nie są wcale konsultacjami z lekarzem** – to godziny „pracy” tych oszustów.

## Dlaczego jest to złe? { id="dlaczego-szkodliwe" }

Wyobraźmy sobie sytuację, że spóźniasz się na pociąg, nie masz biletu. Wbiegasz na stację i widzisz człowieka ubranego w strój sugerujący, że pracuje dla kolei. Trzyma on tabliczkę z napisem „bilety pkp”. Podchodzisz z pytaniem o bilet, a on pobiera od Ciebie 100 złotych za powiedzenie „kasa jest prosto i na lewo”. Potem okazuje się, że ten człowiek wcale nie jest pracownikiem PKP, tylko się za niego podawał.

**Ostrzegamy Was przed poronne.org, bo korzystając z ich serwisu narażacie się na oszustwo i utratę pieniędzy.**

## Jakie są zaufane źródła tabletek aborcyjnych z dobrymi opiniami? { id="zaufane-zrodla" }

Sprawdzonym i zaufanym źródłem tabletek jest

-   Aborcja Polska – „Women Help Women” pod adresem: [womenhelp.org](http://womenhelp.org/)

Aby zamówić leki z powyższych stron wystarczy wejść na ich strony i wypełnić konsultację. **Dostęp do stron jest darmowy, nie ma potrzeby płacenia pośrednikom.** Płacenie pośrednikom nie sprawi, że tabletki będą bezpieczniejsze, czy przyjdą szybciej.

## Dlaczego ludzie ufają serwisowi poronne.org? { id="dlaczego-sie-nabieramy" }

Wiemy, że dla wielu osób polskie serwisy brzmią wiarygodniej od zagranicznych stron. Dodatkowo **obiecują też szybszą dostawę, a aborcja to jest pilna sprawa – jednak korzystanie z ich usług nie przyspiesza otrzymania tabletek.** Warto zamówić tabletki z zagranicznych, feministycznych serwisów czyli _Women Help Women_.

## ️Poronne.org mogą przekazać twoje dane policji { id="ryzyko-przekazania-danych" }

Dlaczego lepiej zamówić leki aborcyjne z feministycznych zagranicznych serwisów i poczekać kilka dni na przesyłkę?

**Bo w ten sposób chronisz swoje dane osobowe i siebie przed kontaktem z policją**

Jeśli handlarz zostanie zatrzymany przez policję, to fakt, że się z nimi kontaktowałaś **może być wykorzystany w trakcie śledztwa, a Ty wezwana na policje w charakterze świadka.**

WAŻNE: nic Ci nie grozi. Przerwanie _własnej ciąży_ nie jest w Polsce przestępstwem.

## Czego nie oferują poronne.org co jest standardem przy zamawianiu tabletek poronnych? { id="doswiadczenie-jest-wazne" }

Poronne.org nie ma żadnego doświadczenia w aborcji, a organizacje feministyczne takie jak **Women Help Women mają dziesięciolecia doświadczenia faktycznego przeprowadzania aborcji.** Kiedy oszuści z poronne.org są anonimowi, to działaczki organizacji feministycznych [zapraszane są na międzynarodowe konferencje lekarzy](../organizacje/kinga-jelinska-na-zjezdzie-fiapac-specjalistow-aborcyjnych-w-rydze.md) w roli ekspertek oraz [współpracują z ambasadami europejskich państw](../adt/aborcyjny-dream-team-w-ambasadzie-holandii-dziekuje-za-uratowanie-zycia-co-najmniej-900-polkom-oraz-za-wsparcie-justyny.md).

Gdy korzystasz ze wsparcia [womenhelp.org](https://womenhelp.org/) najpierw wypełniasz konsultację medyczną, **dzięki czemu lekarka wie, na co zwrócić uwagę.**

Przesyłka pomimo pandemii na pewno do Ciebie dojdzie, z reguły zajmuje to około 7 dni, czasem wydłuża się do 14.

## Darmowe tabletki aborcyjne { id="koszt-tabletek-aborcyjnych" }

Sugerowana wysokość darowizny na rzecz organizacji Women Help Women to 75 euro, **ale jeśli nie dysponujesz takimi funduszami to możesz poprosić o obniżenie kwoty.**

## „Szukam tabletek wczesno-poronnych” { id="co-zrobic-by-pomoc" }

Gdy zobaczysz post w Internecie osoby szukającej leków do aborcji **odeślij ją od razu do nas i napisz jej, żeby usunęła post bo może dostać wiadomości od przeciwników aborcji oraz jej rodzina czy znajomi mogą zostać poinformowani o tym, że planuje przerwać ciąże**.

## Jak nie dać się oszukać? { id="jak-nie-dac-sie-oszukac" }

Wiemy, że kuszące jest kupienie leków, które może dostać tego samego czy następnego dnia, **ale kupując leki z ogłoszeń internetowych narażamy się na oszustwo.** Jeśli handlarz zostanie zatrzymany albo wobec niego będzie prowadzone postępowanie, to nasze dane są gołe, a my jesteśmy wzywane na świadka.

Leki aborcyjne, zestawy poronne czyli mifepristone i misoprostol **nie powinny kosztować więcej niż równowartość 120 euro (480 zł),** jeśli kosztują więcej, to istnieje wysokie prawdopodobieństwo, że ktoś chce na nas zarobić albo nas oszukać.

Nazwa **RU 486 wychodzi z użycia,** jeśli ktoś próbuje Ci sprzedać środek o tej nazwie, to istnieje wysokie prawdopodobieństwo, że chce Cie naciągnąć.

Jeśli jednak decydujesz się zamówić leki z innych serwisów niż Women Help Women, to zachowaj czujność. **Poproś osobę sprzedającą leki o wysłanie Ci zdjęcia leków, najlepiej ze zdjęciem dzisiejszej gazety, czy czegoś co zawiera dzisiejszą datę.**

Ponadto **zamów przesyłkę w taki sposób, by móc ją otworzyć przy kurierze i sprawdzić** zawartość. Kurier nie będzie dociekał, a ty możesz uniknąć oszustwa. Jeśli handlarz tabletkami będzie wzbraniał się przed takim rozwiązaniem – powinno to wzbudzić twoją czujność.

Do [bezpiecznej aborcji farmakologicznej do 12 tygodnia ciąży wystarczy zestaw 1 tabletka mifepriston + 4 tabletki misoprostol, lub 12 tabletek misoprotolu](../../../aborcja/w-domu/index.md). Metody te różnią się skutecznością i sposobem zażycia. **Jeśli handlarz twierdzi, że dostaniesz zestaw to powinnaś zwrócić uwagę na instrukcje i ilość leków.**

**Mifepriston nie powinien być nigdy wycięty z blistra** – jeśli zauważysz, że tabletka mife jest wyraźnie wycięta, to znaczy, że najpewniej dostałaś tabletkę placebo.

Jeśli handlarz twierdzi, że wysyła Ci zestaw 1 mife i 12 miso, **to najpewniej próbuje Cię oszukać, że sprzedaje zestawy, podczas gdy dysponuje tylko misoprostolem.** Przy samym misoprostolu aborcja farmakologiczna jest możliwa, ale procedura zażywania leków jest inna. [Skontaktuj się z nami jeśli jesteś w tej sytuacji.](../../../kontakt/index.md)

## Nie daj się zastraszyć handlarzowi { id="nie-daj-sie-zastraszyc" }

Osobie kupującej lek **na własny użytek nie grozi odpowiedzialność karna.** Karana jest sprzedaż leków poza apteką, ale kara grozi osobie sprzedającej – czyli nieuczciwemu handlarzowi.

Osobie przerywającej własną ciążę do 22. tygodnia nie grozi odpowiedzialność karna – nieuczciwy sklep z tabletkami poronnymi nie ma czym cię szantażować.

Jeżeli masz wątpliwości, czy trafiłaś na zaufane źródło leków skontaktuj się z nami. Możesz też zadzwonić do [Aborcji Bez Granic](https://abortion.eu/pl/) na numer [+48 22 29 22 597](tel:+48222922597) lub napisać na polskim forum aborcyjnym Kobiety w sieci pod adresem [www.maszwybor.net](https://www.maszwybor.net/).

Dostałaś/eś **wezwanie na przesłuchanie w związku z tabletkami?** Wesprzemy Cię w tych i innych kwestiach. Odpowiemy na pytania i wątpliwości, w razie konieczności poprowadzimy Twoją sprawę.

Przypominamy o poradach prawnych: możesz napisać maila na [prawo@adt.pl](mailto:prawo@adt.pl) a nasze prawniczki się z Tobą skontaktują

Naszą siłą jest współpraca, siostrzaństwo i radykalna empatia – pamiętaj – nie jesteś sama!