---
date: 2025-03-30
categories:
  - Organizacje aborcyjne
tags:
  - Aborcja
  - Aborcyjny Dream Team
  - Aborcja Bez Granic
  - Abotak
authors:
  - adt

h1: Abotak już otwarte
h1Small: pierwsza przychodnia zaczęła działalność

description: Wiejska 9 w Warszawie – zapamiętajcie ten adres. To pierwsze takie miejsce w Polsce gdzie na serio zapadają najwaniejsze decyzje w Polsce - decyzje kobiet.

postImage: yes
postImagePath: /news/assets/images/abotak-tlo-w-tabletki.png
postImageAlt: Tło w tabletki aborcyjne z logiem Abotak.
postImageSource: no
---

# Przychodnia Abotak już otwarta

Historyczny moment: Po 32 latach walki z restrykcyjnym prawem antyaborcyjnym my, Aborcyjny Dream Team, otwieramy swoje pierwszą Przychodnię Aborcyjną - Abotak w sercu Warszawy. To nasza odpowiedź na bezczynność polityków i realny krok naprzód w walce o prawa reprodukcyjne. Jesteśmy tu dla Was na Wiejskiej 9 – bezpiecznie, wspierająco i bez stygmy.

<!-- more -->

## Otwarcie i zebrane pieniadze

Otwaciu Przychodni towarzyszył nam tydzień pełen emocji, ciężkiej pracy, ale przede wszystkim ogromnej satysfakcji! Ten sukces, możliwy jest dzięki Wam i Waszemu zaangażowaniu.

Na konferencji prasowej odwiedziło nas wiele polskich mediów, duże zainteresowanie było również wśród zagranicznej prasy. Podczas samej konferencji zebrałyśmy 2 300 zł, w tym 50 zł od posła KO, który zakupił abotakowe skarpertki. Z tej kwoty **możemy sfinansować część aborcji za granicą lub 7 aborcji farmakologicznych**.

Poza tym na otwarciu gościły nie tylko osoby z całej Polski, ale również m.in. z Austrii, Holandii, a nawet Brazylii! I wsparły nas łącznie kwotą **12 tysięcy złotych**. Z tego możemy opłacić:

* 35 zestawów tabletek aborcyjnych
* lub 3 aborcje w drugim trymestrze w Holandii
* albo jedną aborcję w późniejszej ciąży.

Dziękujemy że jesteście z nami. Wspólnie tworzymy historię i bierzemy sobie same, to czego nie chcą nam dać politycy i polityczki.

!!! tip dot "Też chcesz nas wesprzeć?"

    * Odwiedź nas w Przychodni (Wiejska 9, Warszawa) i kup proaborcyjne gadżety (o nich więcej za chwilę).
    * Wpłać darowiznę na abotak.org poprzez [naszą stronę na dotacje](./../../../zrzutka.md)

## Wiejska 9 - sejm czy aborcja?

Gdy szukałyśmy lokalizacji na naszą Przychodnię to ul. Wiejska wydała nam się niesamowicie atrakcyjna. W końcu to ponoć tu, w sejmie przy Wiejskiej, zapadają najważniejsze decyzje w Polsce. 

* Każda decyzja o przerwaniu ciąży jest ważna!
* Społeczeństwo jest motorem zmiany politycznej - czas najwyższy, żeby politycy i polityczki zaczęli nadążać za rzeczywistością, również tą aborcyjną - może jeśli będą mieć ją na wyciągnięcie ręki, będzie im łatwiej? :)
* Jeśli nie, to to, czego politycy nie chcą nam dać, bierzemy już teraz sobie same.

Po drugiej stronie ulicy od AboTak, oprócz Sejmu i jego Biuro przepustek, jest:

* Biuro krajowe Platformy Obywatelskiej
* Kancelaria Prezydenta

To kolejne dwie instytucje, które powinny zacząć mieć więcej kontaktu z aborcyjną rzeczywistością.


## To pierwsze takie miejsce w Polsce - dla kogo jest Przychodnia?

* Abotak jest miejscem dla osób, które chcą zrobić aborcję farmakologiczną w towarzystwie pomagaczek lub koleżanek albo innych osób, które robią aborcję w tym samym czasie – koncepcję grupowych aborcji przenosimy na polski grunt wzorując się na *Socorristas en Red* z Argentyny!
* Abotak jest dla osób, które chcą wesprzeć aborcję, bo na miejscu można kupić cegiełki (koszulki, skarpetki, aborcyjne przydasie) i zafundować komuś aborcję.

## Abotak, a polityka

Abotak, poza wsparciem osób potrzebujących aborcji – ma na celu powiedzenie *sprawdzam* naszym rządzącym.

Kiedy rząd zwleka z poprawą prawa, aborcje dzieją się pod ich nosami. Bo taka właśnie jest aborcyjna rzeczywistość. Żadna osoba w niechcianej ciąży nie będzie czekała na zmianę prawa – aborcje potrzebne są tu i teraz.

Abotak to także sprawdzenie, czy prawdą okaże się deklaracja premiera Donalda Tuska, że osoby robiące sobie aborcje i pomagające w nich nie będą karane. Lepiej, żeby premier dotrzymał słowa chociaż w tym względzie!

## Testy ciążowe

W Przychodni Abotak możesz dostać darmowy test ciążowy albo zrobić go na miejscu. Czemu?

*"Nie dam rady zrobić testu, za bardzo się boje, ale co jeśli jednak jestem w ciąży?"* to zdanie często czytamy w waszych wiadomościach.

Zdajemy sobie sprawę z tego, że to może być bardzo stresujące. Szczerze mówiąc, to większość z nas, przynajmniej raz w życiu była w takiej sytuacji, że lęk przed wynikiem testu paraliżował i całe dnie spędzałyśmy na rozmyślaniu o tym co dalej.

* Podejrzewasz, że możesz być w ciąży?
* Boisz się, że wynik będzie pozytywny?
* Gdzieś tam w środku wiesz, że nie chcesz kontynuować tej ciąży? 

Nie zwlekaj z testem. Problem raczej sam się nie rozwiąże, a im wcześniej się dowiesz, tym masz więcej opcji. Przychodnia Abotak pomoże i z częścią z nich.

Wiemy, że perspektywa bycia w niechcianej ciąży może być paraliżująca ze strachu, ale to nie jest tak, że jesteś w sytuacji bez żadnego wyjścia. Pamiętaj, że nie tylko w Abotak ale i we własnym domu możesz samodzielnie przyjąć [zestaw leków aborcyjnych](../../../aborcja/w-domu/index.md).

## Mercz z ktorego dochód idzie na aborcje

Jeśli nie sama/sam nie potrzebujesz aborcji, a chcesz ją wspierać, to Abotak jest świetnym na to miejscem.

Mamy dla Was abotakowe skarpetki, przypinki, koszulki, bluzy, plakaty - wszystko z informacją jak dużą część aborcji dany zakup finansuje.

Dostępne są również pakiety **aborcyjnych przydasi**, zestaw zawiera m.in. termofor, podpaski, krakersy, herbatkę, sól do kąpieli, prezerwatywy.

## Mizolatka

W Przychodni Aborcyjnej Abotak będzie można także zażyć tabletki aborcyjne, a posłuży do tego odosobnione pomieszczenie, zwane "mizolatką" (od nazwy leków zalecanych przez WHO). Opcja ta będzie dostępna już niedługo gdyż właśnie kończymy jej remont.

Śpieszymy się, bo mamy już ponad 100 zgłoszeń na aborcję w naszym lokalu. Wasze zainteresowanie nas wzrusza i nie możemy się doczekać aż was przyjmiemy.