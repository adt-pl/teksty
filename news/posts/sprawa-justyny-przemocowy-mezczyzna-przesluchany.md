--- 
date: 2023-01-11
tags:
  - Justyna Wydrzyńska
  - Przemoc w relacji
categories:
  - Polityka
  - Organizacje aborcyjne

postImage: yes
postImagePath: /news/assets/images/justyna-w-sad/justyna-wydrzynska-w-lawie.jpg
postImageTitle: Przesłuchanie świadka w sprawie Justyny Wyrzyńskiej
postImageAlt: >-
  Justyna Wydrzyńska siedzi na ławie oskarżonych, jednak wydaje się zadowolona z treści zeznań świadków.
postImageSource: yes
postImageSourceText: Agata Kubis / oko.press
postImageSourceUrl: https://oko.press/proces-justyny-wydrzynskiej-oskarzonej-o-pomoc-w-aborcji-w-sadzie-zjawil-sie-swiadek-relacja
---

# Sprawa Justyny: Przemocowy mężczyzna przesłuchany! { id="sprawa-justyny-przemocowy-mezczyzna-przesluchany" }

Jesteśmy po 4. rozprawie Justyny Wydrzyńskiej – według nas rozprawie przełomowej. Jednak prokuratura nie daje nam wytchnienia i nie pozwala w spokoju robić aborcji: już za 3 tygodnie kolejna rozprawa (6 lutego).

<!-- more -->

## Czy jego bezwstydne zeznania zmienią nastawienie upolitycznionego sądu? { id="czy-bezwstydne-zeznania-zmienia-nastawienie-upolitycznionego-sadu" }

Na rozprawie 11 stycznia zjawił się przemocowy partner Ani, której [Justyna pomogła w aborcji](../../jak-justyna.md). Nie możemy niestety ujawnić treści jego **skandalicznych** zeznań, jednak możemy przypomnieć to, o czym informowałyśmy wcześniej: sprawcom przemocy domowej nie można ufać. Szczególnie tym którzy **śledzą swoje partnerki, czytają ich prywatne wiadomości, terroryzują je, więżą zamknięte w domu.** I przede wszystkim tym, którzy zmuszają do niechcianej ciąży!

Takich mężczyzn i takich “rodzin” chce najwidoczniej upolityczniony sąd Ziobry i fanatycy pokroju Ordo Iuris, które występuje w sądzie w charakterze “obrońców interesu płodu i jego potencjalnych następców”. Takim “głowom rodziny” **wydaje się, że kobiety muszą pytać ich o zgodę na aborcję,** a dzieci rodzić na ich życzenie. Mylą się.

## „Boję się powiedzieć partnerowi o ciąży” { id="boje-sie-powiedziec-partnerowi-o-ciazy" }

Znamy przypadki przemocy domowej aż za dobrze – codziennie pomagamy ponad stu kobietom i część z ich historii jest niestety bardzo podobna: dziewczyny boją się swoich przemocowych partnerów, bo **gdy mówią im, że chcą przerwać ciążę, to oprawcy wpadają we wściekłość bo zdają sobie sprawę, że po aborcji wraz z niechcianą ciążą stracą narzędzie kontroli** nad swoją partnerką.

Nie dziwimy się Ani, ani żadnej innej kobiecie, że wyjście z cyklu przemocy jest wyjątkowo trudne. Słuchając zeznań świadka odniosłyśmy wrażenie, że **to człowiek, który jest tak pewny siebie i swojego prawa do wyrządzenia komuś krzywdy, że nawet nie stara się ukryć tego, jak łatwo wyprowadzić go z równowagi** i jak bardzo nie liczy się z nikim innym – nawet własną rodziną.

Przekonała się o tym wsparta przez Justynę Ania, gdy do jej domu wtargnęła nasłana przez partnera policja, by wyrwać jej siłą torebkę i przeszukać jej rzeczy. Wie o tym również Justyna, która sama wiele lat temu była w podobnej relacji i dla której aborcja stała się momentem emancypującym. “Nie będę tworzyć rodziny z mężczyzną, który mnie krzywdzi.”

## Jak dyskretnie przerwać ciążę? { id="jak-dyskretnie-przerwac-ciaze" }

Na szczęście wszystkie dziewczyny, które są w niechcianej ciąży, mają nas i inne organizacje pomocowe. **Aborcja tabletkami jest najbezpieczniejszą (a jednocześnie dyskretną) metodą przerwania ciąży** do 12. tygodnia według WHO. Wytyczne medyczne mówią, że procedura jest tak bezpieczna, że nie wymaga nawet pomocy lekarskiej.

**To że kobiety mogą robić sobie same bezpiecznie aborcje jest błogosławieństwem** i ratunkiem – szczególnie gdy nie mogą czuć się bezpiecznie we własnym domu, gdy ich “partner” jest ich oprawcą , gdy mają podstawę bać się o siebie albo o swoje dzieci.

## Cykl przemocy i niebieska karta { id="cykl-przemocy-i-niebieska-karta" }

To dzięki temu, że kobiety nie dają się presji, przemocy i zastraszaniu, **możemy z napięciem czekać na informacje odnośnie statusu Niebieskiej Karty założonej przeciwko partnerowi Ani.** O tym, czym jest cykl przemocy i [dlaczego tak trudno jest wyjść z przemocowej relacji](../feminizm/przemoc-domowa-poradnik-cpk.md), pisało ostatnio CPK. My też chcemy powiedzieć: jesteśmy po stronie kobiet – zawsze możecie na nas liczyć i nie jesteście nam z tego powodu nic winne.

Na szczęście w Polsce jest **jeszcze dużo świetnych mężczyzn i fajnych chłopaków** – wiemy to z pierwszej ręki od dziesiątek tysięcy kobiet, z którymi robimy aborcje. Takich, którzy nawet jeśli już chcieliby być ojcami, to nie panikują, nie nasyłają na nią z tego powodu policji czy nie szpiegują jej osobistej poczty. **Fajnych mężczyzn, których dziewczyny same chcą zapraszać do tego procesu którym jest aborcja.** Takich którzy nie robią tego o sobie, bo [liczą się z potrzebami i szczęściem swojej partnerki](../adt/jej-cialo-jej-wybor-mezczyzni-o-aborcji.md).

**Takich, którzy są dla niej** – **a nie przeciwko niej.** I gdy ona powie: “chcę zrobić aborcję”, to oni mówiąc “możesz na mnie liczyć” sami podadzą jej adres ADT.