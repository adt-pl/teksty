---
date: 2021-01-05
categories:
  - Fakt-checking  
tags:
  - Covid
  - Aborcja za granicą
  - Aborcja farmakologiczna
postImage: yes
postImagePath: /news/assets/images/uk/medical-abortion-home.jpg
postImageHeight: 15%
postImageTitle: Aborcja w Wielkiej Brytani dostępna za pomocą tabletek zażywanych w domu.
postImageAlt: Pracowniczka Brytyjskiej kliniki aborcyjnej rozmawia przez telefon z pacjentką.
postImageSource: yes
postImageSourceText: Abortion Pill Online (Telemedicine)
postImageSourceUrl: https://www.msichoices.org.uk/abortion-services/online-medical-abortion/
---

# Wielka Brytania: Aborcja tabletkami w domu to mniejsza szansa powikłań! { id="aborcja-tabletkami-w-domu-to-mniejsza-szansa-powiklan-pokazuje-wielka-brytania" }

Pandemia zrewolucjonizowała dostęp do aborcji w Wielkiej Brytanii. Odkąd pozwolono przyjmować tabletki aborcyjne (nazywane od czasu do czasu *poronnymi*) w domu w celu przerwania ciąży, liczba poważnych powikłań zdrowotnych spadła aż o dwie trzecie.

<!-- more -->

Wprowadzony w połowie marca lockdown w całej Europie bez wątpienia wpłynął na dostęp do opieki zdrowotnej. W **Wielkiej Brytanii** rząd wprowadził tymczasowe zmiany w przepisach dotyczących aborcji i na początku kwietnia **zatwierdził możliwość zażywania w domu tabletek poronnych w pierwszych 10 tygodniach ciąży.**

Warunkiem była rozmowa telefoniczna lub e-konsultacja z personelem medycznym. Wcześniej konieczna była wizyta osobista. **Ta zmiana umożliwiła dostęp do aborcji bez konieczności wychodzenia z domu,** co w trakcie restrykcyjnego lockdownu było zalecane. Aktualnie trwają konsultacje w sprawie utrzymania tych zmian na stałe.

Osoby świadczące usługi aborcyjne twierdzą, że **ta zmiana znacznie poszerzyła i poprawiła dostęp do aborcji**, a także zapewniła osobom przeprowadzającym aborcję **większą kontrolę i godność** w tym procesie. Badania wskazują, że nastąpiło przesunięcie – więcej aborcji przeprowadzanych jest teraz we wcześniejszym etapie ciąży.

## Gdzie w UK robi się aborcję? { id="gdzie-w-uk-robi-sie-aborcje" }

[Dane Department of Health and Social Care](https://www.datawrapper.de/_/wFQCC/) pokazują, że wiele osób **wybrało opcję aborcji farmakologicznej w domu, najszybciej jak to było możliwe.** Fakt ten, przy jednoczesnym ogólnym wzroście liczby aborcji niechirurgicznych w kwietniu, zdaniem lekarzy\_rek mógł być wynikiem niepewności ekonomicznej na początku pandemii. W czerwcu **ponad połowa wszystkich aborcji miała miejsce w domu.**

![Pandemic revolutionised abortion access in the UK](../../assets/images/uk/pandemic-revolutionised-abortion-access-in-the-uk.png)

Wcześniej wiele osób musiało podróżować i pokonywać spore odległości do klinik – w czasie pandemii podróż była trudniejsza i bardziej niebezpieczna, a czasem nawet niemożliwa.  

Aaron Flaherty, szef usług klinicznych w National Unplanned Pregnancy Advisory Service (NUPAS), powiedział, że samo zmniejszenie liczby podróży jest korzystne.

> Przyjmując tabletki w domu, osoby nie muszą także brać urlopu ani szukać opieki nad dziećmi. Mogą zrobić aborcje, kiedy jest to dla nich najwygodniejsze.
> 
> Aaron Flaherty

## Aborcja w domu to mniejsza szansa powikłań! { id="domowa-aborcja-bezpieczna" }

Oprócz ułatwienia dostępu do aborcji tymczasowa zmiana prawa przyniosła również korzyści zdrowotne. Dane dostarczone przez _British Pregnancy Advisory Service (BPAS)_ wskazują na **zmniejszenie ryzyka aborcji farmakologicznych we wszystkich przypadkach,** przy czym zmniejszenie ryzyka poważnych powikłań wynosi dwie trzecie a ryzyko związane z kontynuacją ciąży, która wymagałaby dalszego leczenia, **spadło o prawie trzy czwarte.**

![ryzyko powiklań po aborcji w domu](../../assets/images/uk/ryzyko-powiklan-po-aborcji-w-domu.png)

Katherine O’Brien, zastępczyni  dyrektora ds. komunikacji i kampanii w BPAS, powiedziała, że możliwość zażywania tabletek poronnych w domu oznacza, że **osoby mają większą wygodę do przyjmowania tabletek w prawidłowych odstępach czasu, ponieważ mogą to zaplanować zgodnie z pracą oraz opieką nad dziećmi i nie są ograniczane przez wizyty w klinice.** Skrócony czas oczekiwania oznacza, że aborcje mają miejsce wcześniej, a pacjentki otrzymują pigułki w ciągu kilku dni, zamiast czekać tygodniami na wizytę, która pasuje do ich harmonogramu. To z kolei zmniejsza ryzyko powikłań medycznych.

> Osobiście uważam to za bardzo frustrujące, że potrzebowaliśmy pandemii, aby ponownie ocenić, w jaki sposób usługi aborcyjne powinny być świadczone
> 
> Katherine O’Brien, zastępczyni  dyrektora ds.komunikacji i kampanii w BPAS.