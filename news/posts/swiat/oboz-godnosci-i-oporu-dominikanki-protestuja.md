---
date: 2021-04-02
categories:
  - Polityka
tags:
  - Aborcja za granicą
  - Prawo
postImage: yes
postImagePath: /news/assets/images/oboz-godnosci-i-oporu-dominikanki-protestuja/lascausalesvan.jpg
postImageHeight: 70%
postImageTitle: Aborcyjny prostest Dominikanek 
postImageAlt: Uniesiona kobieca pięść z branzoletką z napisem Las Causales Van.
postImageSource: yes
postImageSourceText: art by IG lostinyourart
---

# „Obóz godności i oporu” – Dominikanki protestują rozliczając polityków { id="dominikana-oboz-odnosci-i-oporu" }

Od trzech tygodni przed Pałacem Narodowym w Santo Domingo na Dominikanie stoją namioty. Rozstawiły je kolektywy i organizacje feministyczne, a akcje nazwały "Obozem godności i oporu".

<!-- more -->

![](../../assets/images/oboz-godnosci-i-oporu-dominikanki-protestuja/protestujace-dominikanki.webp)

## Dominikanki protestują pod pałacem prezydenckim { id="protesty-pod-palacem-prezydenckim" }

Obóz ma zakłócać życie polityczne i konkretnie przypominać, że prezydent Luis Abinader, który niedawno przeniósł się do Pałacu, w czasie kampanii wyborczej obiecywał nowelizacje kodeksu karnego, w którym aborcja przestałaby być przestępstwem, gdy życie osoby w ciąży było zagrożone, w przypadku gwałtu, kazirodztwa lub wad rozwojowych płodu. Nowy prezydent nie śpieszy się z realizacją obietnicy, dlatego działaczki rozstawiły obóz, w którym od trzech tygodni bez przerwy protestują, ale też dyskutują, śpiewają, tańczą czy dzielą się swoimi doświadczeniami aborcyjnymi.

![](../../assets/images/oboz-godnosci-i-oporu-dominikanki-protestuja/namioty-protestujacych.webp)

## Jak wygląda dominikańskie prawo aborcyjne? { id="prawo-aborcyjne-na-dominikanie" }

Na Dominikanie nadal obowiązuje kodeks z 1884 roku w którym aborcja jest całkowicie karalna, co oznacza, że Republika Dominikany znajduje się na „słynnej” liście sześciu krajów, które utrzymują całkowity zakaz aborcji. Dominikana ma też zapisane w konstytucji, ze życie zaczyna się od poczęcia a kończy naturalną śmiercią. Za aborcję własną grozi do 2 lat więzienia, ale osobie, która ją przeprowadza już do 20. Za pomocnictwo od 4 do 10. W przepisach wymienione są konkretne zawody – lekarz, pielęgniarka, farmaceutka (i inny personel medyczny – w tym położna), których przedstawiciele naruszają zasady wykonywania swojego zawodu.

## Jak to prawo działa w praktyce? { id="w-praktyce" }

W praktyce nie prowadzi się spraw karnych, ale sama kryminalizacja wpływa bardzo na strach i stygmę. Mimo, że aborcja jest przez wielu lekarzy i inny personel medyczny traktowana jako zabieg ratujący życie i zdrowie, wykonując go ryzykują swoje kariery. Groźba kary w sposób szczególny dotyczy osób o mniejszych zasobach ekonomicznych i z obszarów wiejskich, co sprawia, że dostęp do aborcji w innym kraju jest znacznie utrudniony.

![](../../assets/images/oboz-godnosci-i-oporu-dominikanki-protestuja/zielone-chusty.webp)

## Czy osoby są karane za swoje własne aborcje? { id="kara-za-wlasna-aborcje" }

Z drugiej strony wiele kobiet jednak odpowiada za aborcje lekami. I to właśnie najczęściej lekarze to zgłaszają. To 70% wszystkich zgłoszeń po tym, jak osoby zgłaszają się po pomoc. Aktywistka i adwokatka Ana Rita Prata bardzo krytykuje tę praktykę mówiąc, ze to naruszenie zasad etyki i zaufania pacjentki do lekarza. Sytuacja, w które zgłasza się o pomoc, nie może być podstawą do zgłoszenia na policję. Lekarze powinni dbać o takie pacjentki, szczególnie jeśli mają komplikacje a nie oceniać je i odsyłać z systemu opieki zdrowotnej do systemu represji i kary.  
Zgłoszeń jest ok. 300 rocznie. Kary wymierza się tym osobom, które przerywają ciąże w drugim trymestrze. Nie są one wysokie – kilka miesięcy więzienia, czasem zawieszane. Jeśli weźmie się pod uwagę, że ok. 25 tysięcy kobiet trafia do szpitala po aborcji, ta liczba pokazuje, że niewielki odsetek spraw faktycznie jest zgłaszanych.

## Odbiór społeczny { id="odbior-spoleczny" }

Prawie 70% Dominikańskiego społeczeństwa uważa, że aborcja w 3 przypadkach powinna być dozwolona. W ostatnim roku prowadzona jest wzmożona kampania przeciwko kryminalizacji aborcyji.

**Trzymamy mocno kciuki za wytrwałość i wysyłamy feministyczną energię na Dominikanę**

![](../../assets/images/oboz-godnosci-i-oporu-dominikanki-protestuja/panel-dyskusyjny.jpg)

Fotografie za:

* By Sabrina Ravenhart - Own work, CC BY-SA 4.0, https://commons.wikimedia.org/w/index.php?curid=141519889
* By Catalinaines - Own work, CC BY-SA 4.0, https://commons.wikimedia.org/w/index.php?curid=104910281
* By Sabrina Ravenhart - Own work, CC BY-SA 4.0, https://commons.wikimedia.org/w/index.php?curid=141519895
* By Sabrina Ravenhart - Own work, CC BY-SA 4.0, https://commons.wikimedia.org/w/index.php?curid=141519898