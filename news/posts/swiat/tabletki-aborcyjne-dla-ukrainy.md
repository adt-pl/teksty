---
date: 2023-02-25
time: 22:41
categories:
  - Organizacje aborcyjne
  - Polityka
tags:
  - Ukraina
  - Aborcja
  - Aborcja Bez Granic
links:
  - kontakt/ru.md
  - kontakt/ua.md

postImage: yes
postImagePath: /news/assets/images/tableki-aborcyjne-dla-ukrainy.jpg
postImageHeight: 53%
postImageTitle: Bezpłatne tabletki aborcyjne dla Ukrainy.
postImageAlt: Zdjęcie w kolorach Ukraińskiej flagi - dłonie przekazują sobie pudełko z tabletkami aborcyjnymi.
postImageSource: no
---

# Rok wojny. Rok aborcyjnego wsparcia dla Ukrainek i migrantek. { id="aborcyjne-wsparcie-dla-ukrainek-i-migrantek" }

Dziś mija rok od ataku na Ukrainę i rozpoczęcia pełnoskalowej wojny, która niestety trwa do teraz. Podsumowujemy dane o wsparciu jakie organizacje aborcyjne udzielały w tym czasie.

<!-- more -->

Jako [Aborcja Bez Granic](https://abortion.eu/pl), czyli inicjatywa 6 organizacji pomagających w aborcjach, w ciągu ostatnich 12 miesiącach pomogłyśmy **co najmniej 1814 osobom z Ukrainy** w niechcianych ciążach w dostępie do aborcji.

Zdecydowana większość osób przerwała ciążę tabletkami aborcyjnymi, które pozyskały od [WHW](https://womenhelp.org/), ale były też osoby, które nabywały misoprostol w inny sposób (taki jak *lewe* recepty czy handlarze). 

ADT towarzyszyło im w trakcie brania tabletek.

30 osób wyjechało za granicę na aborcję ciąży w drugim trymestrze. Większość z nich miała stwierdzone wady płodu, ale **były też osoby, które decydowały się przerwać zaawansowane ciąże z powodu działań wojennych** i obawy o przyszłość.

Nie wszystkie z tych osób wyjeżdżały na aborcję bezpośrednio z Polski. Niektóre z nicgh odzywały się do Aborcji Bez Granic jeszcze z Ukrainy, bo z powodu sytuacji w państwie nie były w stanie zrobić aborcji w ukraińskim szpitalu.

## Współpraca z Ukraińskimi organizacjami { id="wspolpraca-z-ukrainskimi-organizacjami" }

### 40 tysięcy zestawów aborcyjnych i 100 tysięcy tabletek "dzień po" { id="40-tys-zestawow-aborcyjnych-i-100-tys-tabletek-dzien-po" }

Jako Aborcja Bez Granic pośredniczyłyśmy w przekazywaniu tabletek aborcyjnych i tabletek „dzień po” do organizacji feministycznych działających w Ukrainie, by te mogły rozdawać je osobom na miejscu. **Women Help Women przekazało ponad 40 tysięcy zestawów leków aborcyjnych i ponad 100 tysięcy tabletek „dzień po”.**

### Ponad ćwierć miliona złotych { id="wsparcie-finansowe-od-abg" }

Aborcja Bez Granic, oprócz tabletek aborcyjnych i tabletek "dzień po" na pomoc Ukrainie przeznaczyła ponadto **266 870 złotych**. Zdecydowana większość tej kwoty, to pieniądze przeznaczone na zabiegi aborcji w zagranicznych klinikach (w większości w Holandii) i zniżki bądź całkowite zniesienie kwoty darowizny za tabletki aborcyjne.

## Wsparcie w aborcji { id="wsparcie-w-aborcji-po-ukrainsku-i-rosyjsku" }

Na naszej stronie znajdują się instrukcje zamówienia i zażycia tabletek aborcyjnych w językach [ukraińskim](../../../kontakt/ua.md) i [rosyjskim](../../../kontakt/ru.md).
