---
date: 2022-01-31
categories:
  - Kultura

tags:
  - Aborcja

postImage: yes
postImagePath: /news/assets/images/you-wrong-about-sarah-marshall.webp
postImageHeight: 10%
postImageTitle: Amerykański podcast o aborcji - You're Wrong About Sary Marshall.
postImageAlt: Sara Marshall nagrywająca odcienek podcastu You're Wrong About.
postImageSource: yes
postImageSourceText: Sarah Marshall / Yourewrongabout.com
postImageSourceUrl: https://open.spotify.com/episode/09lwbBcR2Wgfqpx1wXsvU8
---

# Odcienek podcastu "You're Wrong About" przeciwko aborcyjnym mitom { id="odcinek-podcastu-youre-wrong-about-przeciwko-aborcyjnym-mitom" }

Przeglądając ostatnio nowe odcinki podcastów zostałyśmy przemiło zaskoczone – oto jeden z naszych ulubionych podcastów wypuszcza cały odcinek oddany osobom, które mówią o swoich aborcjach!

<!-- more -->

Podcast **You're Wrong About** („I tu się mylisz”) zaprezentował swoim słuchaczkom aborcyjne coming outy. Aborcyjne comming outy to aborcyjne historie – opowieści osób z doświadczeniem aborcji. Usłyszycie w nich o tym jak ich bohaterki zdecydowały się przerwać ciążę, skąd wzięły leki, gdzie znalazły pomoc, jak wyglądała sama akcja, jak czuły się przed, w trakcie i po.

Całe 40 minut aborcyjnych coming outów, **nie czytane przez lektora, ale opowiadane przez bohaterki swoich własnych historii**, do posłuchania na spotify oraz na [Apple Podcast](https://podcasts.apple.com/us/podcast/your-abortion-stories/id1380008439?i=1000582924436):

<iframe style="border-radius:12px" src="https://open.spotify.com/embed/episode/09lwbBcR2Wgfqpx1wXsvU8?utm_source=generator" width="100%" height="152" frameBorder="0" allowfullscreen="" allow="autoplay; clipboard-write; encrypted-media; fullscreen; picture-in-picture" loading="lazy"></iframe>

## Czy powinnam mówić o swojej aborcji? { id="czy-powinnam-mowic-o-swojej-aborcji" }

Dlaczego o tym opowiadać? Bo każde „wyoutowanie” się z aborcji to **walka ze stygmą i fałszywym przekonaniem, że aborcje powinny dziać się w tajemnicy,** po cichu, w ukryciu, w wielkim poczuciu wstydu i winy. Nie muszą i nie powinny!

**Mówienie otwarcie o swojej aborcji może dać mnóstwo siły** – a dzieląc się tymi historiami dajemy szanse innym osobom z doświadczeniem aborcyjnym zobaczyć, że nie są same. Przecież co trzecia kobieta miała w życiu przynajmniej jedną aborcję! Wspaniale usłyszeć siebie nawzajem.

## Czy jest jakiś polski podcast o aborcji? { id="polski-podcast-o-aborcji" }

Jeśli angielski jest ci obcy, to zapraszamy do naszego aborcyjnego podcastu! [Coś na A](https://open.spotify.com/show/4eIGfCVMZu3sm01D1LCVme) to podcast o aborcji – bez cenzury, bez tłumaczenia, bez oceniania. Znajdziecie tam nie tylko odcinki o historii praw aborcyjnych, ale również mnóstwo aborcyjnych coming outów, w tym naszej Natalii Broniarczyk!

A jeśli nie lubisz słuchać podcastów, to na naszej stronie możesz znaleźć [setki historii aborcyjnych](../../../mialam-aborcje/index.md) – w tym część od osób, którym to ADT pomogło przerwać ciążę. Miłej lektury!

## Czym jest You're Wrong About? { id="czym-jest" }

You're Wrong About („I tu się mylisz”) to podcast poświęcony obaleniu mitów które utarły się w amerykańskiej popkulturze. Jednak wiele tematów poruszonych przez **Sarę Marshal** i **Mika Hobbesa** będą dla polskich słuchaczek znajome. True crime, cancel cukrure, eksperyment Stanfordzki, znane katastrofy lotnicze czy historia Carycy Katarzyny Wielkiej są w końcu (nie do końca zawsze wiernymi faktom) dziełami globalnej kultury.

## Jak wygląda aborcja w USA? { id="jak-wyglada-aborcja-w-usa" }

Problemem który łączy nas z Stanami Zjednoczonymi jest nie tylko antyaborcyjne prawo, ale problem dostępu do aborcji nawet tam, gdzie jest ona legalna. Często mówimy o tym jak aborcyjna stygma oraz nierówności ekonomiczne doprowadzają do sytuacji w których dostęp do bezpiecznej aborcji jest utrudniony.

Tak samo jak w Polsce powody do przeprowadzenia aborcji są bardzo różne. Mimo iż większość aborcji przeprowadzają dorosłe kobiety posiadające i wychowujące już dzieci (które nie chcą mieć liczniejszego potomstwa), to tak jak i u nas, zdarzają się sytuacje, w których aborcja potrzebna jest ze względu na tzw. **przesłankę embriopatologiczną.** Taki rodzaj aborcji wykonuje się np. gdy płód jest ciężko uszkodzony i jego przeżycie poza ciałem kobiety jest niemożliwe.

W tym kontekście poruszyła nas szczególnie jedna z historii, którą zacytujemy poniżej. Jej bohaterka chciała ciąży, chciała zostać matką. Niestety badania prenatalne pokazały, że płód nie będzie w stanie utrzymać się przy życiu. Bohaterka tej opowieści usunęła ciążę w szpitalu. To co jest dla nas w tej histrii szczególnie przykre, to świadomość, że w polskim szpitalu tak profesjonalnej pomocy i wsparcia by nie otrzymała. Jak pokazują przykłądy kolejnych kobiet zabijanych przez polskich lekarzy, którzy odmawiają swoim pacjentom pomocy; czy jak pokazuje [propagandowy film „O tym się nie mówi”](./film-o-tym-sie-nie-mowi-recenzja-z-perspektywy-aktywistek-samoobslugi-aborcyjnej.md) i dyskusja wokół niego zawiązana: **polscy lekarze nie potrafią i nie chcą robić bezpiecznych aborcji.**

> To jest moja aborcyjna historia: Dowiedziałam się o tym, że jestem w ciąży przez przypadek. Mój chłopk, (a obecnie mój mąż) zdecydowaliśmy się kontynuować ciążę. Byliśmy bardzo podekscytowani. Cały pierwszy trymester na skanach wyglądał świetnie, a my opowiadaliśmy wszystkim o tym, że zostajemy rodzicami. Zaczeliśmy nawet malować pokój dla dziecka.
> 
> Wtedy, w połowie 19 tygodnia mój doktor zobaczył niemal zupełny brak płynu owodniowego. Błyskawicznie umówiłam wizytę u specjalisty zajmującego się zdrowiem płodu. Okazało się, że nerki płodu zajęły niemal w całości przestrzeń klatki piersiowej do puntu w którym płuca nie miały szansy się wykształcić. Tak samo serce – nie uformowało się poprawnia. Jednak najpowazniejszą komplikacją było to, że czaszka dziecka była wypełniona płunem co tworzyło taki nacisk, że mózg nigdy nie mógł się uformować. To dziecko byłoby w zasadzie ledwo bijącym sercem i niczym więcej.
> 
> Pojęliśmy trudną dla nas decyzję o przerwaniu ciąży. Nie chcieliśmy jej kontunuować wiedząc, że dziecko nie przetrwało by długo poza brzuchem. Pojechałam do szpitala i… pamietam ten ranek. Próbowałam zdecydować co ubrać do szpitala. Myślałam: „Co ubiera się na swój własny pogrzeb?”… Wszystko wydawało mi się tak zupełnie bez sensu, że nawet nie mogłam się ubrać. Spędziłam dwa dni w szpitalu. Nie mogłam. Poszłam na chirurgiczne usunięcie ciąży i to było bardzo smutne.
> 
> Ale byłam bardzo wdzięczna zespołowi chirurgicznemu, ponieważ byli mili i delikatni, a co ważniejsze, byli ostrożni i mieli kwalifikacje do przeprowadzenia operacji. **To było bezpieczne, legalne, a oni zachowali moją zdolność do posiadania dzieci, które mam teraz.** Mam troje zdrowych dzieci i mogę być wdzięczna za to zespołowi lekarzy który zachował dla mnie tę zdolność. Jestem im bardzo wdzięczna i chociaż żałuję, że nie mogłam poznać tego dziecka, jestem taż wdzięczna, że udało mi się na czas wykonać zabieg, aby zachować moje zdrowie fizyczne.
> 
> Jestem wdzięczna lekarzom także za to, że wsparli moje zdrowie psychiczne – nie musiałam znosić ciąży, o której wiedziałam, że skońcy się śmiercią.
> 
> – jedna z dziesiątek historii opowiedzianych w ramach podcastu You're Wrong About

Pewnie nim takie poruszające historie będą mogły opowiadać kobiety żyjące w Polsce minie jeszcze trochę czasu. Polscy lekarze musieliby porzucić przestarzałe metody (takie jak „skrobanka”) i dokrztałcić się w dziedzinie [aborcji farmakologicznej](../../../aborcja/w-domu/index.md) – rekomendowanej przez WHO. Do tego czasu jednak kobiety nie są same. Możecie liczyć na pomoc Aborcji Bez Granic, Women Help Women czy ADT w dostępie do bezpiecznej aborcji.