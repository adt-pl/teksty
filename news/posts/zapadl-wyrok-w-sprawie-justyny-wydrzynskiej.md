---
date: 2023-03-14
tags:
  - Justyna Wydrzyńska
  - Prawo
categories:
  - Polityka
  - Organizacje aborcyjne

postImage: yes
postImagePath: /news/assets/images/justyna-w-sad/aleksanda-przerzynska-adt-przed-sadem.jpg
postImageHeight: 5%
postImageTitle: Justyna Wydrzyńska
postImageAlt: Justyna Wydrzyńska z koleżankami stoi przed sądem w brokatowych marynarkach.
postImageSource: yes
postImageSourceText: fot. Aleksandra Perzyńska / oko.press
postImageSourceUrl: https://oko.press/wydrzynska-skazana-a-jednak-wygrala
---

# Zapadł wyrok w sprawie Justyny Wydrzyńskiej { id="zapadl-wyrok-w-sprawie-justyny" }

## Prace społeczne? Odrobię na telefonie aborcyjnym! - Miało być więzienie, a jest chowanie głowy w piasek. { id="prace-spoleczne-odrobie-na-telefonie-aborcyjnym" }

Justyna Wydrzyńska usłyszała wyrok skazujący, jednak aktywistki nie opuszczają głów, odwołują się i wracają do pracy.

<!-- more -->

Jesteśmy po ostatniej rozprawie Justyny. Zapadł wyrok: “winna udzielenia pomocy”. Uniewinniona za rzekome dystrybuowane leków. Justyna otrzymała osiem miesięcy ograniczenia wolności w postaci prac społecznych w wymiarze 30h/miesiąc. Jednak nie ukrywamy – od wyroku się odwołamy. Justyna śmieje się:

> **“Prace społeczne? Zaraz odrobię!”** i odbiera już teraz telefon infolinii aborcyjnej Aborcji Bez Granic.


Możesz przeczytać mowę końcową Justyny tutaj: [„Żyjąc w przemocy często nie uświadamiamy sobie, że utraciłyśmy kontrolę nad swoim ciałem i nad resztą swojego życia. Bo w domu jest osoba, która w wielu aspektach, nawet wbrew tobie, podejmuje decyzje za ciebie. W moim przypadku przerwanie ciąży, w której nie chciałam być z mężczyzną który mnie krzywdził, przemocowcem, uzmysłowiło mi, że mam władzę nad własnym życiem i tę kontrolę jestem w stanie sobie sama zwrócić.”](../../jak-justyna.md/#mowa-koncowa-justyny)

## Prokurator na krótkiej smyczy { id="prokurator-na-krotkiej-smyczy" }

Prokuratura chociaż żądała 3 lat więzienia, też położyła uszy po sobie i zadowoliła się pracami społecznymi. Czemu? Nadchodzi rok wyborczy i kończący się rząd wpadł w panikę widząc 70% poparcie dla aborcji.

A podczas gdy smutni panowie opowiadali kocopoły na sali sądowej, o tym, że według nich (dzięki za opinię bro): _“To nie jest tak że człowiek może sobie wybierać, że jak jest w ciąży czy ją doniesie czy nie”_, pod sądem trwało solidemo, na **którym dziesiątki osób krzyczały, że zrobiłyby dokładnie tak jak Justyna… i wymieniały się tabletkami aborcyjnymi!**

Były też z nami działaczki aborcyjne, które opowiadały jak przebiega aborcja farmakologiczna, i zachęcały zgromadzone policjantki do zapisania numeru telefonu Aborcji Bez Granic. Miałyśmy też zaszczyt usłyszeć coming-out naszego kumpla, który podzielił się z nami swoją aborcyjną historią. 

## W roku wyborczym zadecydują… kobiety i aborcja { id="w-tym-roku-wyborczym-zadecyduja-kobiety-i-aborcja" }

**Nie boimy się PiSowskiego sądu, prokuratury Ziobry czy religijnych fundamentalistów. Tak jak mówiłyśmy od samego początku: ten proces jest sztucznym spektaklem, pokazową próbą “ukarania” kobiet za to, że decydują o swoim zdrowiu i życiu.** Jest próbą zastraszenia nie tylko nas, działaczek aborcyjnych, ale wszystkich kobiet i osób które solidarnie pomagają sobie nawzajem przerywać ciąże.

Jednak wyszła farsa – kara _trzech lat_ w ostatniej chwili się rozmyła, a straszenie prokuratora _“by nie zachęcać społeczeństwo do łamania prawa”_ wypadło blado.

## Aborcja była, jest, i będzie – wsparcie się nie kończy { id="nasze-wsparcie-sie-nie-konczy" }

Nie damy się. Jesteśmy silne, a razem silniejsze i nigdy nie przestaniemy wspierać się nawzajem, nie przestaniemy pomagać w aborcjach. Nie ważne ile wyroków spróbują nam nawciskać – fikcja prawna nie zastąpi aborcyjnej rzeczywistości i pomocy. 

Dla nas najważniejszy wyrok to słowa Ani skierowane do Justyny w liście: „Dziękuję za okazanie mi pomocnej dłoni, gdy inni zawiedli”.

Nasze dłonie są nadal gotowe, by nieść wam wsparcie, bez pytania o powód. Bo to wasze decyzje.