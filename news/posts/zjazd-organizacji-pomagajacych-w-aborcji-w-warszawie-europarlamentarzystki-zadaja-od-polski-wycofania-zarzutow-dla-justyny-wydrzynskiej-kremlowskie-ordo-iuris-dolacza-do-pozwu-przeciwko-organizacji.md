---
date: 2022-06-22
tags:
  - Justyna Wydrzyńska
  - Aborcja za granicą
  - Aborcja farmakologiczna
  - Rekomendacje
categories:
  - Organizacje aborcyjne
  - Polityka

postImage: yes
postImagePath: /news/assets/images/konferencja-prasowa-abg-w-warszawie.jpeg
postImageTitle: Zjazd organizacji pomagających w aborcji w Warszawie
postImageAlt: Działaczki ABG mówią o wsparciu jakie otrzymuje Justyna Wydrzyńska.
postImageSource: no
---

# Zjazd organizacji pomagających w aborcji w Warszawie { id="europarlamentarzystki-zadaja-wycofania-zarzutow-wobec-justyny-wydrzynskiej" }

Europarlamentarzystki żądają od Polski wycofania zarzutów dla Justyny Wydrzyńskiej; Kremlowskie Ordo Iuris dołącza do pozwu przeciwko organizacji aborcyjnej, która pomaga kobietom z Ukrainy

<!-- more -->

**Europa nie godzi się na oskarżanie Justyny, a głosy solidarności z nią płyną z całego świata: “Żądamy, natychmiastowego wycofania wszystkich zarzutów wobec Justyny Wydrzyńskiej”.**

Odbywają się demonstracje solidarnościowe w Hadze, Londynie oraz miastach w Irlandii.

Argentynki, które rok temu wywalczyły legalną aborcję napisały do Justyny list ze słowami wsparcia: “kochamy cię, nie damy się i będziemy dalej pomagać w aborcjach”.

Ponad 76 członków i członkiń europarlamentu napisało apel do polskiego rządu: [“Żądamy natychmiastowego wycofania wszystkich zarzutów!”](https://twitter.com/joinallofus/status/1511666873997406214).

## Fundamentaliści przeciwko Justynie { id="fundamentalisci-przeciwko-justynie" }

**Do rozprawy przeciwko Justynie, ze wsparciem dla przemocowego męża dołącza Ordo Iuris – organizacja finansowana przez Kreml. Tak wyglądają Putinowskie wpływy w Polsce.**

Rosyjskie powiązania Ordo Iuris zostały ujawnione dwa lata temu. Mimo to rząd dalej współpracuje z tą fundamentalistyczną instytucją o coraz większych wpływach.

**Tymczasem to właśnie do organizacji w której pracuje Justyna zgłaszają się uciekające przed wojną Ukrainki – od początku inwazji co najmniej 45 kobiet poprosiło o pomoc w przerwaniu ciąży Aborcję Bez Granic.**

Ciężko jest oszacować ich dokładną liczbę, gdyż wiele z nich nie ujawnia swojego pochodzenia. Aborcja bez Granic pomaga w dostępie do aborcji 94 osobom dziennie.

**W 2020 roku Justyna podzieliła się swoimi tabletkami z osobą w niechcianej ciąży, Anią, która wchodziła w dwunasty tydzień . Justynę przejęła tragiczna historia Ani, która była kontrolowana i szantażowana przez męża, który zmuszał ją do urodzenia kolejnego dziecka. Teraz grożą jej 3 lata więzienia.**

Mimo bycia uwikłaną w polityczne rozgrywki, Justyna cieszy się ogromnym wsparciem swoich dzieci, w tym nastoletniej córki i jej kolegów i koleżanek ze szkoły średniej. Wzrusza ją, kiedy coraz więcej osób pisze: “zrobiłabym jak Justyna – należy sobie pomagać”.

## Przerywanie własnej ciąży jest w Polsce legalne. { id="przerwanie-wlasnej-ciazy-jest-legalne" }

Światowa Organizacja Zdrowia (WHO) zaleca aborcję farmakologiczną co najmniej do 12-stego tygodnia w domu, jako bezpieczną metodę nie wymagającą nadzoru medycznego.

Dziś o 10:00 przedstawicielki największych organizacji wspierających w aborcjach, spotkały się w Warszawie w obliczu haniebnych ataków upolitycznionej przez Ziobrę prokuratury.

> Aborcja Bez Granic to inicjatywa 6 różnych europejskich organizacji, w tym naszej, wspierających osoby w Polsce w dostępie do bezpiecznej aborcji. Większość osób w Polsce przyjmuje tabletki aborcyjne – mifepriston i misoprostol. Każdego dni co najmniej 4 osoby wyjeżdżają z nami za granicę na zabieg aborcji do zagranicznej kliniki. Aborcja Bez Granic pokrywa koszty podróży i zabiegu. W zeszłym roku pomogłyśmy 34 tysiącom osób i przeznaczyłyśmy na to 1,5 mln złotych.
> 
> Women Help Women (org. międzynarodowa)

> W ubiegłym roku z ASN skontaktowały się setki osób z Polski. Większość z nich była w drugim trymestrze chcianej ciąży. Ale dowiedziały się o wadach płodu. Każda sytuacja jest inna, ale to co je łączy to wstyd, osamotnienie i poczucie porzucenia przez Polskę. Stygmatyzacja, karanie i ściganie działaczek które pomagają w aborcjach, jest kolejną warstwą tego okrucieństwa.
> 
> ASN (Anglia)

> Abortion Network Amsterdam zapewnia pomoc logistyczną, kontakt z kliniką, i w razie potrzeby, wsparcie finansowe osobom chcącym mieć aborcję w Holandii. Ale nasza praca, tak naprawdę, sprowadza się do wysłuchania Twoich potrzeb i uszanowania Twojego wyboru. Ty i Twój wybór się liczą: chcesz aborcji, wiec jesteśmy tu – solidarnie – dla Ciebie. Jak Justyna.
> 
> ANA (Holandia)

> Od lat codziennie rozmawiamy z osobami w Polsce i pomagamy im w dostępie do aborcji w Niemczech. Codziennie na nowo uczymy się jakim dramatem jest bycie w niechcianej ciąży w kraju, w którym rządzi antyaborcyjne prawo. W Polsce całe wsparcie w dostępie do aborcji spoczywa na barkach aktywistek. Ich kryminalizacja to uderzenie w każdą osobę, która może zajść w niechcianą ciążę. Kryminalizacja empatii i troski to państwowa przemoc, której musimy stawiać opór.
> 
> Ciocia Basia (Niemcy)

> _Jesteśmy gotowe na proces. Jesteśmy dumne z naszej pracy. Przejęłyśmy całkowicie zadania państwa w dostarczaniu bezpiecznej aborcji. W Polsce dostęp do bezpiecznej aborcji zależy całkowicie od takich organizacji jak Aborcja Bez Granic i takich osób jak Justyna._
> 
> Aborcyjny Dream Team

> _Dziękuję za całe wsparcie. Najbardziej swoim dzieciom, przyjaciółkom i rodzinie. Wiem, że należy sobie pomagać, a ten cyrk tego nie zmieni._
> 
> Justyna Wydrzyńska (forum Kobiety w sieci)