---
date: 2023-04-05
categories:
  - Mity
tags:
  - Aborcyjna stygma
  - Fakty i mity
  - Przemoc w relacji
authors:
  - adt

postImage: yes
postImagePath: /news/assets/images/zmuszanie-do-aborcji.webp
postImageTitle: Lupa przybliżająca logotyp anty-kobiecej organizacji - Ocalone.org, która promuje mit o masowym zmuszaniu kobiet do aborcji.
postImageSource: no
---

# Kto zmusza kobiety do aborcji? { id="zmuszanie-do-aborcji" }

Zdaje się, że środowisko przeciwników aborcji znów toczy walkę z własnymi fantazjami. Z jakiegoś powodu wciąż chwytają się argumentacji jakoby wspieranie dostępu do aborcji stanowiło prostą drogę do *"sytuacji, w której będzie się zmuszać kobiety do przerywania ciąży"*. Skąd ten pomysł?

<!-- more -->

Tego typu narracje pojawiawiły się parę lat temu na stronach typu franda.pl&nbsp;[^1] czy Gość Niedzielny&nbsp;[^2] i od tego czasu weszły do słownika anty-aborcyjnych działaczy.

Sęk w tym, że nikt na świecie nie zamierza zmuszać kobiet do przerywania ciąży - a na pewno nie kobiety działające w ruchu pro-aborcyjnym. Skąd więc taki mit i co naprawdę głoszą organizacje feministyczne?

## Wybór to zarówno aborcja, jak i poród

**Murem stoimy za przekonaniem, że wybór to także poród. A zmuszenie drugiej osoby do przerwania ciąży jest formą przemocy. I to już dzisiaj karalną.**

### Zmuszanie do aborcji to patriarchalna przemoc

W sytuacji, kiedy osoba w **chcianej** ciąży jest przymuszana do jej przerwania (przykładowo przez partnera, rodzinę, bądź kogoś innego), poprzez groźby, bądź inne *"argumenty"*, mamy do czynienia z poważnym problemem. Z problemem, wybiegającym już poza ramy dyskusji o prawie aborcji.

Z ciężkim sercem więc czyta się kolejne artykuły przeciwników aborcji, w których sieją panikę moralną, zamiast choć raz stanąć w obronie ofiar przemocy. Taki oto komunikat możemy przeczytać na stronie *Ocalone.org*:

> Jeśli jesteś przymuszana do aborcji, pamiętaj, że dla swojego dziecka jesteś jedyną nadzieją. Jesteś odpowiedzialna za jego życie i za jego los. Kobiety są w stanie przenosić góry, kiedy trzeba bronić dzieci. Ty też dasz radę.&nbsp;[^3]

Jest to kolejna myśl z serii "ciepłe myśli i modlitwa", która nie wnosi absolutnie nic konstruktywnego do dyskusji o przemocy w relacjach (nie wspominając już o temacie aborcji).

### Co jest zmuszaniem do aborcji, a co nie?

Pomyślmy **o typowych sytuacjach, w których kobieta może doświadczyć w związku ze swoją ciążą.** Na przykład: 

* nastolatka może potrzebować rozmowy z kimś dorosłym i doświadczonym by dowiedzieć się jakie są realia wychowania dziecka
* może zdarzyć się też, że usłyszymy od partnera, że nie chce on dziecka teraz, albo nawet w przyszłości. 

Ciężko nazwać takie sytuacje *"zmuszaniem do aborcji"* gdyż **ostateczna decyzja zawsze należy do osoby w ciąży.** Dopóki nie pojawiają się groźby, szantaż emocjonalny, przymus czy przemoc, to jest to normalna, życiowa, codzienna sytuacja.

### Jaka jest skala zmuszania do aborcji?

Wojowniczym przeciwnikom aborcji (których nazywa się na zachodzie "anti-choice") często zdarza się przytaczać sensacyjne wiadomości o kobietach, którym za odmowę przerwania ciąży miano grozić bronią czy nawet je mordować. Są to zupełnie inne historie niż te, które na codzień w rzeczywistości dotyczą większości kobiet.

Jednak jak często rzeczywiście zdarza się, że kobiety zmuszane są do przerwania chcianej ciąży?

W 2005 roku Instytut Guttmachera przeprowadził ankietę wśród 1209 kobiet mieszkających w USA na temat powodów, dla których zdecydowały się na aborcję. 14% kobiet wskazało, że **jednym z powodów** podjęcia decyzji było to, że chciałby tego ich partner, a 6%, że miała na nią wpływ opinia rodziców.

**Czy to znaczy, że niemal 20% kobiet zostało przymuszonych do aborcji? Aboslutnie nie!**

To same badanie pokazało, że **mniej niż jeden procent badanych,** podjął decyzję przede wszystkim z tego powodu, że aborcji chciał ich partner lub rodzice&nbsp;[^4]. 

Ponadto sytuacje te nie muszę również oznaczać przemusu i przemocy i mieszczą się w nich też konsensualne, normalne i życiowe przypadki.

## To w jakich warunach podejmuje się decyzje o aborcji jest niezwykle ważne

Decyzja o aborcji zwykle nie jest podejmowana w społecznej próżni, lecz często jest wynikiem relacji międzyludzkich. Życzenia partnera, męża lub rodziców stanowią ułamek procenta powodów, dla których kobiety podejmują decyzję o przerwaniu ciąży - wrew wyobrażeniem niektórych panów, nie są oni w procesie decyzyjnym o ciąży, tacy ważni.

Zdaje się, że sianie paniki wokół "przymuszania do aborcji" stanowi po prostu kolejna taktyka jej przeciwników. Nie po to by zadbać o kobiety doświadczające przemocy w relacjach, ale ograniczyć prawo do aborcji dla wszystkich, poprzez wątliwej jakości szantaż moralny.

Argument o masowym zmuszaniu do aborcji trzyma się na anty-kobiece *"słowo honoru"* i ma odwrócić dyskusję od kwestii realnego wyboru, który jest po stronie kobiet oraz nakręcić strach przed aborcją.

### Stach przed aborcją { id="strach-przed-aborcja" }

Często słyszymy od przeciwników aborcji, że mówienie *"jestem za aborcją"* oznacza nakaz. To oczywista bzdura, ale takie przekonanie potwierdza, że "aborcja" ciągle jest dla nich czymś wyjątkowym, z czym należy się cackać.

Pomyślmy o tym racjonalnie - czy mówienie *"jestem za in vitro"* oznacza, że jesteśmy za tym, by wszystkie ciąże powstawały z in vitro? Albo *"jestem za małżeństwami jednopłciowymi"*, oznacza, że nastąpi koniec hetero małżeństw? Albo *"jestem za porodami domowymi"*, oznacza nakaz rodzenia w domu lub zakaz korzystania z NFZ? Albo *"jestem za adopcją dzieci przez pary jednopłciowe"*, znaczy że tylko te pary mogą adoptować, albo nakaz adopcji dla nich? **To absurdy, których nikt nie bierze na poważnie, ale zajmują one cenny czas w debacie wokół tych tematów.**

### Co znaczy "jestem przeciwko aborcji"

Mówienie *"jestem za aborcją"* jest nie tylko potrzebne, aby wreszcie ją docenić i znormalizować, ale też stało się konieczne właśnie dlatego, że ciągle w przestrzeni publicznej słychać to nieszczęsne *"jestem przeciwko aborcji"*. 

Zwróćmy uwagę, że to *"jestem przeciwko aborcji"* niemal nigdy nie znaczy wyłącznie *"no, ja nie chcę robić **sobie** aborcji"* tylko kryje się za nim: *"chcę zabronić **wam** wszystkim dostępu do przerywania ciąży"*.

Być może określenie *"za aborcją"* wydaje się zbyt daleko idącym skrótem myślowym, ale warto się zastanowić, dlaczego właśnie w odniesieniu do aborcji te skróty myślowe są niedozwolone? Już nawet *"jestem za eutanazją"* nie dziwi tak bardzo, bo "wiadomo", że nie chodzi o żaden przymus. Ale dla wielu aborcja ciągle wymaga tłumaczenia. Według nas, to dlatego, że jest uważana za coś złego, nawet przez osoby deklarujące poparcie dla "wyboru". 

Mówienie *"jestem przeciw aborcji"* oznacza nie tylko osławione *"sama bym nie zrobiła, ale..."*, które jest już wystarczająco stygmatyzujące. Oznacza przekonanie, że aborcja to coś złego i nie powinno jej być. **Bycie "przeciwko czemuś" oznacza chęć wyeliminowania tego z otaczającej rzeczywistości.** A aborcja nie jest niczym złym i nie tylko nie da się jej wyeliminować, ale też nie ma w ogóle takiej potrzeby.

## Jestem zmuszana do aborcji. Co zrobić? { id="co-zrobic" }

Jeżeli jesteś w **chcianej** ciąży i ktoś zmusza Cię do jej przerwania, zgłosić możesz się do [zaprzyjaźnionych organizacji](../../../alternatywy.md). Opcją jest także pójście ze sprawą prosto na policję. To ty musisz podjąć decyzję o tym, czy chcesz ciąże kontynuować, czy nie i nikt nie może zmusić cię do niczego innego.

Podkreślamy po raz kolejny: decyzja o zrobieniu aborcji należy wyłącznie do osoby, która jest w ciąży i ewentualnie osób, które ona do tego procesu decyzyjnego sama zaprosi.

[^1]: W listopadzie 2013 roku fronda straszyła: "Homo-aktywista powiedział, że kobiety powinny być zmuszane do aborcji"
[^2]: W lipcu 2014 roku gościem "Gościa Niedzielnego" został prawnik anty-kobiecej organizacji Ordo Iuris - Prof. Aleksander Stępkowski, który w tekście "Zmuszanie do Aborcji" przekonywał, że działające "międzynarodowe lobby" ma na celu " poszerzyć dostępność aborcji tak, aby liczba wykonywanych aborcji gwałtownie wzrosła przy niezmienionym prawie."
[^3]: Ocalone.org obecnie przeniesioną pod adres organizacji przeciwników aborcji: *stronazycia.pl/ocalone* - piszemy o nich więcej [w tekście o ich taktykach](../czarna-lista/ocalone-org.md).
[^4]: [Reasons U.S. Women Have Abortions: Quantitative and Qualitative Perspectives](https://www.guttmacher.org/journals/psrh/2005/reasons-us-women-have-abortions-quantitative-and-qualitative-perspectives)