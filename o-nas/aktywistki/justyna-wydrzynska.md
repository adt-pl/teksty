---
title: Justyna Wydrzyńska
---

# Justyna Wydrzyńska

Nauczycielka, matka trójki dorastających nastolatków i feministyczna aktywistka. Mieszka w małym mieście. Jest też doulą aborcyjną, tzn. pomaga i wspiera inne kobiety w aborcjach. Samodzielne zrobienie sobie aborcji było przełomowym wydarzeniem w jej życiu, które pozwoliło jej uwolnić się od przemocowego partnera.

W 2006 rok współzakładała Kobiety w sieci - maszwybór.net, czyli pierwsze polskie forum intenetowe, którego misją jest informowanie kobiet w Polsce o tym, jak uzyskać dostęp do aborcji w kraju i za granicą. 
- Miałam aborcję. To doświadczenie zmieniło moje życie kompletnie. Od 2006 roku informuję kobiety jak bezpiecznie wykonać aborcję farmakologiczną. Robie to zgodnie z wytycznymi WHO ( Światowej Organizacji Zdrowia). Poświęcam na to swój prywatny wolny czas. To stało sie moją pasją, moim życiem - mówi Justyna Wydrzyńska - Sama siebie nazywam aborcyjną doulą. Jednak jestem czymś więcej, jestem jak lekarz, terapeuta, przyjaciółka i mama. Na ten krótki moment wiem o tej pojedyczej kobiecie wiecej niż najbliższa jej osoba.

W 2021 r. zdecydowała się wysłać tabletki Ani - kobiecie w niechcianej ciąży, której przemocowy partner starał się zmusić do donoszenia ciąży. Za ten akt empatii stanęła przed sądem. Przeczytaj mowę końcową Justyny w procesie, w którym jest oskarżona o pomocnictwo w aborcji. Mówi o tym, [dlaczego nie żałuje, że wysłała obcej kobiecie tabletki](../../news/jak-justyna.md/#mowa-koncowa-justyny)
- Podzielenie się tabletkami to nie jest pomoc w aborcji. Udostępnienie kobiecie możliwości i narzędzia, w którą stronę chce pójść i co chce zdecydować, nie może być karalne. Anna tabletki odebrała, ale ich nie zażyła – partner wezwał policję, tabletki zostały skonfiskowane. Ciąży nie donosiła, bo po kilku dniach poroniła - [opowiadała w Polityce](https://www.polityka.pl/tygodnikpolityka/spoleczenstwo/2205680,1,justyna-wydrzynska-moja-corka-robi-o-mnie-tiktoki-to-duma.read)

Wysokie Obcasy nagrodziły Justynę Wydrzyńską tytułem Superbohaterki Roku 2022 za jej działania na rzecz dostępu do aborcji. 
[- Jej gest jest aktem odwagi i kobiecej solidarności w czasach, kiedy prawa kobiet są deptane](https://www.wysokieobcasy.pl/akcje-specjalne/7,156847,29579436,superbohaterka-2022-justyna-wydrzynska-z-nagroda-kapituly-wo.html?disableRedirects=true) - mówiła Monika Tutak-Goll, naczelna Wysokich Obcasów, przyznając Justynie tytuł Superbohaterki.

Została zaproszona na XIV Kongres Kobiet, gdzie za swoje działania otrzymała owacje na stojąco. Dowiedz się, co mówiła tam aktywistka Aborcyjnego Dream Teamu  [o sytuacji kobiet w Polsce](../../news/posts/justyna/kongres-kobiet-justyna-wydrzynskiej-i-pomoc-aborcyjna-otrzymuja-owacje.md)
