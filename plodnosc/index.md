---
title: Płodność
description: Informacje o macierzyństwie, antykoncepcji, ciąży i poronieniu.

template: page.html
tmplOption: extra-head
h1: Płodność
h1Small: antykoncepcja, macierzyństwo, ciąża i poronienie
tldr: >-
    Decyzja o posiadaniu dzieci jest bardzo ważna i powinna być podjęta przez każdą osobę indywidualnie, zgodnie z jej wartościami, preferencjami i okolicznościami życiowymi. W tej sekcji znajdziesz informacje na temat świadomego rodzicielstwa, metod antykoncepcji, ciąży i poronienia.
postImage: yes
postImagePath: /assets/images/adt-moje-cialo.jpg
postImageAlt: Naga osoba z tatuażem nad piersiami - My body is my body - czyli - Moje ciało jest moje. 
postImageSource: no
---

## Tematy w tej zakładce

<div class="grid cards" markdown>

-   ### Macierzyństwo { id="macierzynstwo" }

    ---

    Podczas, gdy dla niektórych osób decyzja o podtrzymaniu lub przerwaniu ciąży jest prosta i  oczywista, to dla innych może stanowić trudny proces. Niemniej jednak, każda z nas powinna mieć możliwość samodzielnego podjęcia tej decyzji. W zgodzie ze sobą, swoimi potrzebami i możliwościami.

    Świadome rodzicielstwo, będące jednocześnie stylem wychowywania dzieci, rozpoczyna się już w momencie podjęcia decyzji o zajściu w ciążę, bądź jej podtrzymaniu.
    
    [:octicons-arrow-right-16:{ .middle } Macierzyństwo](./macierzynstwo.md)

</div>

<div class="grid cards" markdown>

-   ### Dzień po albo Antykoncepcja awaryjna { id="antykoncepcja" }

    ---

    Polska jest najgorszym krajem w Europie pod względem dostępu do antykoncepcji.

    Stosowanie antykoncpecji nie jest obowiązkowe, a metod zapobiegania ciąży jest wiele. Decyzja o tym, czy w ogóle używać środków przeciwciążowych, jak i wybór konkretnego z nich zależy od preferencji, trybu życia i indywidualnych potrzeb danej osoby. Wszystkie z metod antykoncepcji mają swoje wady i zalety, a żadna z nich nie gwarantuje 100% skuteczności. Z tego wynika także, że każda może okazać się zawodna. Po niezabezpieczonym stosunku lub gdy stosowane metody antykoncepcji tradycyjnej zawiodły, a nie minęło jeszcze 120 h, możemy skorzystać z dobrodziejstwa antykoncepcji awaryjnej. Poradnik kolektywu *Dzień Po* rozprawia się z wszelkimi mitami i jest rzetelnym źródłem wiedzy na temat antykoncepcji postkoitalnej. 

    [:octicons-arrow-right-16:{ .middle } Tabletki dzień po](dzien-po.md)   

</div>

<div class="grid cards" markdown>

-   ### Ciąża { id="ciaza" }

    ---

    Ciąża jest wyborem. Mamy oczywiście prawo być przerażone jej wizją, ale w byciu w ciąży też nie ma nic złego (ani w jej przerwaniu). Ciąża nie jest bowiem karą za seks. tylko zwczajnym procesem biologicznym, o którym powinnyśmy móc samodzielnie zdecydować. Ale czym właściwie jest? Ile trwa? Jak ją rozpoznać?

    [:octicons-arrow-right-16:{ .middle } Ciąża](./ciaza.md)   


</div>

<div class="grid cards" markdown>

-   ### Poronienie { id="poronienie" }

    ---

    Czyli samoistne bądź wywołane wydalenie z macicy obumarłego zarodka o wadze niższej niż 500 gram, do 22 tygodnia trwania ciąży. Mimo, że poronienie jest dość powszechnym zjawiskiem, wciąż stanowi ogromny temat tabu. Brakuje przystępnych materiałów edukacyjnych, które mogłyby pozwolić nam go zrozumieć. 

    Poronienie wywołane może zostać przez szeroką gamę czynników, które technicznie rzecz biorąc obejmują także aborcję farmakologiczną i chirurgiczną. 
    
    Nie będziemy się jednak w tym miejscu skupiać na aborcji, ponieważ jest ona zupełnie innym doświadczeniem niż poronienie. Aborcja, zrobiona z jakiejkolwiek pzyczyny, jest decyzją. Poronienie natomiast zazwyczaj jest niespodziewane. Mimo, że są one silnie ze sobą związane (wszak obydwa mieszczą się w kategorii przerwania ciąży), to jednak każde zasługuje na własne miejsce w dyskusji. Szczególnie, że poprzez dość zawiłą terminologię i definicje i tak mamy tendencję do wkładania ich do tej samej szufladki. 
    
    Zasłanianie aborcji mianem poronienia nie przyczynia się w żaden sposób do zmniejszenia wstydu około-aborcyjnego i utrudnia prowadzenie otwartych rozmów. Na obydwa tematy. To później odbija się także na sposobie, w jaki społeczeństwo reaguje na hasło "poronienie". 

    Skupiamy się tu zatem na przeżyciach i okolicznościach, które otaczają poronienia samoistne. 

    [:octicons-arrow-right-16:{ .middle } Poronienie](poronienie.md)

</div>

<!-- ## Więcej materiałów o płodności -->

<!-- material/tags -->