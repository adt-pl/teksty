---
title: Mężczyzna wspierający w aborcji
subtitle: wskazówki i rady
description: Jak być wspierającym partnerem, bratem, przyjacielem podczas aborcji? Sposobów jest wiele, najprostszym jest pilnowanie własnego nosa.

tags:
  - Mężczyźni

template: page.html
tmplOption: extra-head
h1: Jak mężczyzna może wspierać podczas aborcji?
tldr: >-
    Jesteś mężczyzną, a Twoja partnerka, przyjaciółka czy krewna planuje lub jest w przerwania ciąży? Ważne jest żeby wiedzieć, że istnieje wiele sposobów w jaki możesz ją wesprzeć - sensownie, empatycznie i bez osądzania. Co zatem możesz zrobić? Przeczytaj i dowiedz się!
postImage: yes
postImagePath: /assets/images/adt-meskie-wsparcie.jpg
postImageTitle: W jaki sposób mężczyzna może pomóc kobiecie w aborcji?
postImageAlt: Młody mężczyzna trzyma w ręku owoc papaji.
postImageSource: no
---

## Męska pomoc w aborcji w 4 krokach { id="4-kroki-pomocy" }

### 1. Pamiętaj, że nie jesteś osobą decyzyjną { id="nie-twoja-decyzja" }

Najważniejszą kwestią jest uświadomienie sobie, że uzyskana przez ciebie informacja o (chcianej lub nie) ciąży, jest przywilejem i wyrazem zaufania do Ciebie - nie daje ci prawa do podejmowania decyzji. 

Osoba w ciąży nie potrzebuje Twojego pozwolenia, bo samodzielnie decyduje i stanowi o własnym ciele. Nie ma również obowiązku informowania Cię o tym, co się z nim dzieje ani konsultowania z Tobą jakiejkolwiek decyzji z nim związanej. **Więc kiedy osoba powie Ci o swojej planowanej aborcji, nie próbuj wpłynąć na jej wybór.** Daj jej znać, że cokolwiek wybierze, będziesz po jej stronie i będziesz ją wspierać. Jeśli nie chce rozmawiać o aborcji, uszanuj to i nie naciskaj.

Pamiętaj - kobieta w niechcianej ciąży może nie chcieć Twojego wsparcia i jeśli nie chcesz dokładać jej problemów, musisz to przyjąć na klatę.

### 2. Zaoferuj pomoc { id="zaoferuj-pomoc" }

Aborcja może być fizycznie bolesna i psychicznie obciążająca ze względu na wszechobecną stygmę i osąd, któremu poddawana jest osoba przerywająca ciążę. Żeby ułatwić jej ten czas, możesz:

- przywieźć jej termofor, leki przeciwbólowe, podpaski, picie (byle nie alkohol, którego spożycie **nie jest** wskazane podczas aborcji),
- w razie dreszczy okryć ją kocem lub kołdrą i zrobić ciepłą herbatę,
- zawieźć ją lub pojechać z nią na zabieg za granicę, ***
- udostępnić jej swoje mieszkanie na czas aborcji,
- w sytuacji zagrożenia życia (lub potrzeby pomocy medycznej) wezwać pogotowie albo zawieźć ją do szpitala (masz wtedy obowiązek udzielenia pomocy),
- oglądać z nią filmy, jeść pizzę, spacerować, tańczyć i towarzyszyć w robieniu tego, co lubi,
- zająć się jej dzieckiem lub zwierzęciem w trakcie aborcji,
- pożyczyć lub dać jej pieniądze na aborcję za granicą (jest to legalne, bo zagraniczna aborcja nie podlega polskim paragrafom),
- pomóc jej ocenić, czy wypadł już zarodek.

Jeśli zostałeś zaproszony do aktywnej pomocy w aborcji i chcesz w niej wziąć udział pamiętaj:

- Nie trać głowy: z naszego doświadczenia wynika, że to chłopacy i mężowie stresują się bardziej niż ich partnerki.
- Dobrze się przygotuj żeby wiedzieć co się dzieje: cały proces aborcji opisujemy dokładnie w tekście [wsparcie podczas aborcji](../edu/wsparcie-podczas-aborcji.md), który może przydać się i tobie.

### 3. Dorzuć się { id="dorzuc-sie" }

Aborcja może być kosztowna, co często prowadzi do dodatkowego stresu dla osób starających się o nią. **Jeśli masz możliwość, zaproponuj kobiecie partycypowanie w codziennych kosztach,** by odciążyć ją z wydatków które poczyniła na tabletki lub zabieg. Dzięki temu osoba w niechcianej ciąży będzie miała jedno zmartwienie mniej.

#### O jakich kosztach mowa? { id="jakie-koszty" }

- [Aborcja farmakologiczna](../aborcja/w-domu/index.md) jest łatwo dostępna, a tabletki można zamówić z internetu. To koszt ok 300 zł. ==Ty co prawda, nie możesz zamówić ich dla osoby w ciąży== - według prawa musi zamówić je sama. Lecz jeśli możesz, wesprzyj ją finansowo w inny sposób, na przykład robiąc zakupy.
- [Aborcja za granicą](../aborcja/za-granica/index.md) niesie ze sobą wyższe koszty od 500 do nawet 1500 euro. Jeśli nie masz możliwości współ-opłacenia jej, możesz zaoferować osobie w ciąży, że zawieziesz ją do kliniki lub zafundujesz bilet do miasta, w którym się znajduje. Oprócz tego, możesz zaproponować, że dorzucisz się do czynszu lub pokryjesz inne koszty życiowe, które trzeba ponieść bez związku z aborcją.

Rozważ [wsparcie organizacji](../zrzutka.md) pomagających przerywać niechciane ciąże pro-bono - jeśli możesz sobie na to finansowo pozwolić.

<aside markdown>

??? question "Czy partycypacjach w kosztach aborcji jest legalna?"

    #### Czy to legalne?

    O ile nie powinieneś, zgodnie z prawem, bezpośrednio kupować tabletek aborcyjnych dla osoby w ciąży (ze wzgledu na Polskie prawo), to **możesz** zapłacić za zabieg w zaganicznej klinice - Polskie antyaborcyjne prawo nie penalizuje zabiegów za granicą - skoro tam są legalne, to nie można mówić o przerwaniu ciąży *wbrew* przepisom ustawy&nbsp;[^1].

    Jednak pamietaj, że "groźba" postawienia zarzutów, a nawet wszczęścia postępowania sądowego:

    1. Dotyczy cię jedynie jeśli ktoś doniósłby na takie działanie&nbsp;[^2]. 
    2. Nie jest ono jednoznaczne z prawomocnym skazaniem.
    3. Nawet w przypadku postępowania sądowego masz prawo się bronić, przekonywać, że twoje działanie nie jest przestępstwem, a czymś społecznie pożytecznym.
    4. Możesz liczyć na bezpłatne wsparcie organizacji [pro-kobiecych](../kontakt/pomoc-prawna.md).
    5. Jeśli inicjatywa w przerwaniu ciąży leży po stronie kobiety, a ty raczej wspierasz **ją** w jej decyzji i działaniach &nbsp;[^3] niż *nakłaniasz* do aborcji, to nawet najbardziej konserwatywny sędzia mógłby mieć problem, by uznać cię za winnego.

    O tym jak zawiłe potrafią być polskie regulacje wokół aborcji piszemy więcej [w zakładce prawo](../prawo/polskie-prawo-aborcyjne.md).

</aside>

### 4. Rozmawiaj o aborcji { id="rozmawiaj-o-aborcji" }

Jest jedna rzecz, którą możesz robić zawsze: W naszym kraju, aborcja wciąż jest tabu i **każda rzetelna informacja o niej, jest na wagę złota w świetle walki ze stygmą.** Dlatego jeśli masz na to przestrzeń, edukuj się, rozmawiaj z innymi osobami o aborcji, poruszaj jej temat wśród kolegów, rozklejaj plakaty i wlepki, udostępniaj proaborcyjne posty w swoich mediach społecznościowych. 

Dzięki temu osoby z doświadczeniem aborcji będą wiedzieć, że wspierasz je i rozumiesz. I przede wszystkim, **czerp informacje ze sprawdzonych źródeł,** do których odsyłamy na naszej stronie oraz ze stron zaufanych organizacji takich jak [Women Help Women](https://womenhelp.org/). 

Bądź też świadom manipulacji: nie daj się oszukać [internetowym naciągaczom ukrywającym się pod hasłami pro choice](../aborcja/czarna-lista.md) i [weryfikuj podawane w mediach informacje o aborcji](../news/kategoria/fakt-checking.md).

## Co poza tym? { id="co-poza-tym" }

Pamiętaj, że każda osoba i sytuacja jest inna, jednak jeśli jest mile widziana, **obecności i empatii nigdy nie jest za wiele**.

Btw. w 2022 roku [nagrałyśmy klip z znanymi mężczyznami](../news/posts/adt/jej-cialo-jej-wybor-mezczyzni-o-aborcji.md)  *Jej ciało, jej wybór* pytając ich:

> Jak wygladałby świat, gdyby to mężczyźni zachodzili w ciążę?

Jeśli jesteś ciekawy opinii swoich kolegów obejrzyj go na YouTube:

<div class="yt-iframe">
    <iframe width="800" height="450" src="https://www.youtube-nocookie.com/embed/7R9e-bdK2Xg?si=zUh395AFtu0rJLV_" title="YouTube video player" frameborder="0" allow="accelerometer; autoplay; clipboard-write; encrypted-media; gyroscope; picture-in-picture; web-share" allowfullscreen></iframe>
</div>



<!-- ## Więcej "męskich" materiałów -->

<!-- material/tags -->

[^1]: **Zaznaczamy:** przepisy prawa nie zawsze są jednoznaczne i często podlegają dość swobodnej interpretacji. Tak jest też z karalnym *"udzieleniem pomocy w przerwaniu ciąży wbrew przepisom ustawy"*. Prawnicy (zarówno pro-kobiecy jak i anty-kobiecy) spierają się co mieści się w pojęciu *"udzielenia pomocy"*, a co nie.
**Przedmiot sporu:**
Najbardziej sporne i kontrowersyjne są takie kwestie jak przekazanie osobie pieniędzy bezpośrednio na zakup tabletek, wyjazd za granicę, podwiezienie osoby do kliniki, albo opłacenie jej kosztów podróży. Spór dotyczy tego, czy ogniwa pośrednie są również penalizowane, czy też nie.
**Argumentacja:**
Prawniczki ProAbo uważają, że takie kwestie nie mogą być uznane za udzielenie pomocy w aborcji, bo pomiędzy takimi działaniami a samą aborcją występują jeszcze ogniwa pośrednie (np. ktoś musi kupić te tabletki). 
**Ostrzeżenie:**
Musimy jednak zaznaczyć, że w przeszłości zdarzały się wyroki, w których sądy rozumiały pomoc w aborcji zupełnie inaczej i ujmowały ją bardzo szeroko. Może się więc zdarzyć, że jeśli organy ścigania z jakiegoś powodu dowiedzą się o aborcji, będą starały się postawić taki zarzut osobie wspierającej.
**Rozwiązanie:**
Wspieraj przede wszystkim osobę w niechcianej ciąży - jeśli obawiacie się, że ktoś mógby donieść przeciwko wam, to swoje wsparcie finansowe przekaż bezpośrednio osobie w niechcianej ciąży, by wydała je zgodnie ze swoimi potrzebami lub odciąż ją w innych kosztach.
[^2]: O aborcji organy ścigania mogą dowiedzieć się, jeśli ktoś postanowi je o tym zawiadomić. Nieżyczliwy sąsiad, złośliwa kuzynka. Lekarz, któremu wyjawisz, że miałaś aborcję, *powinien* utrzymać to w tajemnicy, bo zobowiązuje go do tego tajemnica zawodowa. *W praktyce* zdarzało się, że lekarze łamali tajemnicę lekarską i zawiadamiali prokuraturę. Pamiętaj, że **lekarz nie jest w stanie odróżnić czy do zakończenia ciąży doszło w wyniku aborcji farmakolgicznej, zabiegu za granicą czy w wyniku poronienia.** Twój lekarz powinien cię chronić, ale też nie masz obowiązku tłumaczyć mu się z tego jak doszło do zakończenia twojej ciąży. 
[^3]:  Mówiąc językiem prawniczym: *żeby coś było "udzieleniem pomocy w przerwaniu ciąży", musi być działaniem bezpośrednio umożliwiającym aborcję* (np. **bezpośrednie** kupno lub przekazanie tabletek), które *ma istotne znaczenie dla osiągnięca tego skutku*  (np. gdy to ty wykonujesz zabieg) oraz *nie ma ogniw pośrednich* (np. wtedy gdy nie jedziesz jako wsparcie, tylko jako osoba, bez której aborcja nigdy by się nie wydarzyła).