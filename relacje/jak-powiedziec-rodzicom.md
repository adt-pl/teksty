---
date: 2018-10-17
time: 13:57

tags:
  - Rozmowy
  - Młodzież

template: page.html
tmplOption: extra-head

h1: Rozmowa z rodzicami
h1Small: „wpadłam”! jak powiedzieć o tym rodzicom?
tldr: >-
    Powiedzenie rodzicom „jestem w ciąży” to pewnie jedna z trudniejszych rzeczy, jakie możesz sobie wyobrazić, zwłaszcza jeśli jesteś nastolatką. Wiele nastolatek, ze strachu przed reakcją rodziców, trzyma informacje o ciąży w sekrecie.
    </p>
    <p>
    To nie jest dla Ciebie dobre – ciąża, zwłaszcza niechciana, trzymanie jej w tajemnicy, brak możliwości porozmawiania o niej – może być ogromnym obciążeniem emocjonalnym. Im szybciej zareagujesz i znajdziesz wsparcie, tym lepiej. 
postImage: yes
postImagePath: /assets/images/2222.jpg
postImageAlt: fallback
postImageSource: no
---

# Jestem w niechcianej ciąży - jak mam powiedzieć o tym rodzicom? { id="jak-rozmawiac-o-aborcji-z-rodzicami" }

Ten tekst poświęcamy temu, by pomóc ci w nawigowaniu relacji ze swoimi opiekunami. Pamiętaj - niezależnie od twojej sytuacji czy wieku - pomożemy ci bezpiecznie [przerwać niechcianą ciążę](../aborcja/przed-18.md).

## Kilka wskazówek, jak rozpocząć rozmowę z mamą/tatą/opiekunami o ciąży: { id="wskazowki-jak-zaczac-rozmowe" }

1.  Uprzedź, że chcesz porozmawiać, **postaraj się to zorganizować tak, by rodzic/e mieli wiedzę, że to dla Ciebie ważne.** Możesz zacząć od powiedzenia, że się boisz, że stresuje Cię to, jaka będzie ich reakcja, ale potrzebujesz ich **wsparcia i zrozumienia.**
2.  Następnie przejdź do rzeczy i powiedź, że podejrzewasz albo już wiesz, że jesteś w ciąży. **Daj im szansę na reakcje.** Na pewno pamiętasz moment, w którym dowiedziałaś się, że jesteś w ciąży. Zapewne towarzyszyły Ci takie emocje jak strach, lęk, złość, smutek. Prawdopodobnie potrzebowałaś trochę czasu, by się uspokoić i poradzić sobie z tą informacją. **Twoi rodzice też zapewne będą potrzebować chwili, by się z tym uporać.**
3.  Jeśli rodzice zareagują złością, zaczną krzyczeć, kłócić się, to **masz prawo przerwać rozmowę i powiedzieć, że chcesz do tego wrócić, jak się uspokoją.** Jesteś podmiotem w tej sytuacji, masz prawo przerwać rozmowę, jeśli uznasz, że jest to dla Ciebie zbyt trudne. Twoje zdanie i samopoczucie są w tej sprawie najważniejsze.  

Kiedy rodzice się już uspokoją (jeśli zareagowali złością na informację o ciąży), a pierwsza fala złości minie, możesz podjąć drugą próbę. Zacznij wtedy od informacji o wsparciu, którego potrzebujesz: _„Wiem, że jesteś zła/smutna, ale potrzebuje Twojego wsparcia, pomocy.”_

## „Będą mną rozczarowani” – to najczęstsza obawa wśród nastolatek { id="nastoletnie-obawy" }

To prawda, że wielu rodziców wymaga od swoich dzieci zbyt wiele i podnosi poprzeczkę wysoko. Prawdą jest też to, że **zazwyczaj rodzice chcą dobrze, starają się chronić swoje dziecko, choć nie zawsze umieją o tym rozmawiać.** Postaraj się nie zakładać z góry, że na pewno Ci nie pomogą.

Możesz zapytać o ich doświadczenie, czy kiedykolwiek byli w podobnej sytuacji, czy bali się porozmawiać ze swoimi rodzicami o czymś trudnym. **To pomoże im przypomnieć, że też kiedyś byli w Twoim wieku i wczuć się** w Twoją sytuację.

Pamiętaj, że jesteście w różnych pozycjach. Ty jesteś na początku swojego dorosłego życia. Twoi rodzice zapewne starają się Cie chronić i myślą o Twojej przyszłości. Mogą uważać, że to oni są osobami, które w tej sytuacji będą podejmować decyzje, bo są za Ciebie odpowiedzialni. Może być też tak, że nie zapytają Cię nawet o zdanie – nie zawsze wynika to ze złych intencji. **W tej sytuacji warto przypomnieć im, że to Ty jesteś w ciąży** i masz na ten temat przemyślenia. Jeśli nie chcesz kontynuować ciąży, możesz powiedzieć im, że wiesz, że bycie matką, zwłaszcza w tak młodym wieku, to wielka odpowiedzialność, a kontynuowanie ciąży i poród będą miały wpływ na życie Twoje i Twojej rodziny.

Możesz powiedzieć też, że się zastanawiasz, że się boisz, że masz wątpliwości, że potrzebujesz to przemyśleć. **Nie musisz wiedzieć wszystkiego i mieć gotowego rozwiązania.** A możesz być przekonana, że kontynuowanie ciąży to najlepsza decyzja Twojego życia. Postaraj się porozmawiać z rodzicem/rodzicami o tym, jakie macie opcje. **Pamiętaj jednak, że to Twoje zdanie liczy się ostatecznie najbardziej, a nie zdanie rodziców.**

## Jeśli obawiasz się, że rodzice będą chcieli cię do czegoś zmusić wbrew twojej woli { id="zaufana-osoba-dorosla" }

**Jeśli jesteś pewna, że Twoi rodzice nie zrozumieją, nie będą chcieli Cię wesprzeć, odrzucą Twoje prośby o pomoc albo po prostu wiesz, że nie możesz na nich liczyć w takiej sytuacji, to rozważ powiedzenie komuś dorosłemu, komu ufasz.** Może to być ciocia, kuzynka, mama koleżanki, starsze rodzeństwo. Ważne jednak, aby była to osoba dorosła. Porozmawiaj z tą osobą i powiedz, że potrzebujesz pomocy.

W Polsce, niestety, by móc skorzystać z opieki medycznej bez obecności dorosłej osoby, musisz mieć skończone 18 lat. Dlatego to bardzo ważne, byś miała w swoim otoczeniu dorosłą osobę, która Cię wesprze. Jeśli doświadczasz przemocy domowej, mieszkasz w domu, w którym dochodzi do przemocowych zachowań, **obawiasz się, że rodzic/e może/mogą zareagować agresywnie, to zanim z nimi porozmawiasz postaraj się znaleźć sobie miejsce na bezpieczny nocleg.**

Uprzedź wcześniej **kogoś dorosłego, kogoś komu ufasz – to ta osoba potem powiadomi Twoich rodziców, że jesteś bezpieczna, ale potrzebujesz czasu, aby spokojnie rozmawiać lub zostaw wiadomość w domu, że nie uciekłaś.** Dzięki temu unikniesz poszukiwania przez policję i problemów z tym związanych. Wsparcie dorosłej osoby, która nie ma emocjonalnego stosunku do sytuacji, jest bardzo ważne. Jeśli nadal czujesz się niepewnie i mało bezpiecznie, możesz zadzwonić do organizacji pomagających w sytuacjach kryzysowych.  

## Organizacje pomocowe dla młodzieży (i nie tylko) { id="organizacje-pomocowe" }

Pamiętaj, że w kwestii przerwania niechcianej ciąży [możesz liczyć na nasze wsparcie](../aborcja/index.md). Możemy też z tobą porozmawiać o tym jak wygląda aborcja – w tym celu [skontaktuj się z nami](../kontakt/index.md) lub [Aborcją Bez Granic](https://abortion.eu/pl/) (jeśli jesteś po 12. tygodniu ciąży).

Jeśli doświadczasz w domu przemocy, nie czujesz się bezpiecznie, rodzice zachowują się w stosunku do ciebie agresywnie lub nie szanują twoich granic i decyzji, pamiętaj: nie jesteś sama. Możesz też liczyć na wsparcie osób pracujących w organizacjach pomocowych:

**Fundacja po DRUGIE**

[podrugie.pl](https://podrugie.pl/)
Tel.: [693 90 40 44](tel:+48693904044); [601 40 55 98](tel:+48601405598)

**Telefon Zaufania Grupy Ponton** w piątki w godz. 16:00 – 20:00

[ponton.org.pl](https://ponton.org.pl/)
Tel.: [+48 22 635 93 92](tel:+48226359392)

**Telefon Zaufania dla Dzieci i Młodzieży Fundacji Dajemy Dzieciom Siłę**

[fdds.pl](https://fdds.pl/)
Tel.: [116 111](tel:+48116111)

