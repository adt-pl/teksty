---
title: Wsparcie osób z doświadczeniem przemocy
description: Istnieją rodzaje przemocy związane z aborcją. Istnieją też sposoby na wsparcie i pomoc sobie lub osobie z doświadczeniem przemocy.

date: 2023-03-14

tags:
  - Przemoc
  - Relacje

template: page.html
tmplOption: extra-head
h1: Wsparcie w doświadczeniu przemocy
tldr: >-
  Jeśli doświadczasz przemocy i potrzebujesz wsparcia - pamietaj, że nie jesteś sama. Poniżej piszemy o różnych rodzajach przemocy których doświadczają kobiety i które często są związane z aborcją.</br>
  <small>Nie ograniczamy się jednak do teorii - piszemy o tym jak wspierać osoby doświadczające przemocy oraz, co najważniejsze, wskazujemy gdzie mogą znaleść one kompleksową pomoc.</small>
postImage: yes
postImagePath: /assets/images/adt-oparte-o-siebie.jpg
postImageTitle: Wsparcie dla kobiet w przemocowych związkach.
postImageAlt: Kobiety w różnym wieku opierają się o siebie wzajemnie wyrażając troskę.
postImageSource: no
---

## Czym jest przemoc? { id="czym-jest-przmoc" }

Przemoc to celowe zachowania jednej osoby wobec drugiej, wykorzystujące nierówność między nimi (a więc jedna z nich ma przewagę). Konsekwencją przemocy jest krzywda i cierpienie. Jest ona zjawiskiem o charakterze globalnym i powszechnym, ale w żadnej formie niedopuszczalnym. Najczęściej występuje tam, gdzie jest nierówność np. płci[^1]. 

!!! info "Szukasz konkretnej pomocy?"
    Nie potrzebujesz wstępu, tylko wsparcia? Przeskocz do części z [listą ogranizacji pomocowych](#lista-organizacji-pomocowych).


<!-- more -->

## Przykłady przemocy i czerwone flagi { id="przyklady-przemocy" }

### Przemoc domowa { id="przemoc-domowa" }

Przemoc domowa to taka, która jest stosowana wobec członków/członkiń rodzin, nawet jeśli nie mieszkają w tym samym domu.  92-93% osób z doświadczeniem przemocy domowej to kobiety[^2]. Przemoc domowa ma różne formy, które często współistnieją. Podstawowe z nich to: przemoc fizyczna, psychiczna, seksualna i reprodukcyjna.

W sytuacjach przemocy domowej kobieta często jest uwięziona w tzw. *toksycznym związku*, w którym zwykle występują zaburzone stosunki władzy. W związku z tym może być pozbawiona autonomii cielesnej. W sytuacjach przemocy granice są przekraczane przez sprawców, którzy często dążą do wywarcia wpływu na określone decyzje tak, aby osiągnąć własne cele.

#### Przemoc domowa a aborcja { id="przemoc-domowa-a-aborcja" }

Może to obejmować decyzję o aborcji. Sprawca może używać gróźb lub nacisku, aby uniemożliwić kobiecie zrobienie aborcji. Ta forma przymusu reprodukcyjnego to znaczące naruszenie praw i autonomii człowieka oraz godności. Doświadczenie przemocy jest traumatyzujące i wyniszczające w skutkach.

Kobietom doświadczającym przemocy domowej należy zapewnić kompleksowe wsparcie, w tym dostęp do opieki medycznej, pomocy prawnej i poradnictwa. Dzięki takim działaniom magą one podejmować świadome decyzje dotyczące zdrowia reprodukcyjnego, swojego życia i roli, którą będą w nim pełnić[^1]. 

### Przemoc reprodukcyjna { id="przemoc-reprodukcyjna" }

O tym rodzaju przemocy nadal w Polsce nie mówi się zbyt wiele. Dotyczy ona *wolności reprodukcyjnej*, która jest bardzo intymną sferą życia. 

Przykładem tego typu przemocy jest gwałt czy wywieranie presji, aby doprowadzić do zapłodnienia, ale też zakazywanie stosowania antykoncepcji, kłamstwa w zakresie stosowania antykoncepcji, zmuszanie do aborcji, zakazywanie lub uniemożliwianie zrobienia aborcji[^3].

#### Przemoc reprodukcyjna w Polsce { id="przemoc-reprodukcyjna-w-polsce" }

Polska jest w specyficznej sytuacji, ponieważ przemoc reprodukcyjna przybiera formę *przemocy instytucjonalnej* - to znaczy państwo stosuje ją powszechnie wobec kobiet. 

Jej przykładami są zakaz aborcji, karanie pomocnictwa w aborcji, niedobór edukacji seksualnej (który przekłada się na inne rodzaje przemocy), utrudniony dostęp do antykoncepcji (i antykoncepcji awaryjnej), niefinansowany program in vitro. 

Jaskrawym przykładem tej nierówności, jest brak usługi sterylizacji dla kobiet i groźba kary dla osób przeprowadzających taki zabieg. Tak więc mężczyźni, bez większych utrudnień, mogą poddać się zabiegowi wazektomii, a osoba posiadająca macicę nie może mieć wykonanego analogicznego zabiegu podwiązania jajowodów[^1] [^4].

### Przemoc instytucjonalna { id="przemoc-instytucjonalna" }

Przykładów *przemocy instytucjonalnej* możemy wymienić więcej.

Brak zapewnienia dostępu do praw zdrowotnych, w tym gwarantowanego przez państwo dostępu do legalnej i darmowej aborcji jest właśnie przemocą instytucjonalną - systemowym ograniczeniem praw człowieka[^4]. 

Stanowisko komitetu ONZ ws. odmowy dostępu do świadczeń aborcyjnych mówi jasno: 

> Odmowa legalnej aborcji może stanowić torturę.
>
> ONZ[^5]

## Jak wspierać osoby doświadczające przemocy? { id="jak-wspierac" }

1. Słuchaj i wierz
Jeden z najważniejszych sposobów wsparcia to zapewnienie kobietom bezpiecznej przestrzeni, w której mogą opowiedzieć o swoich doświadczeniach. Słuchaj ich uważnie, wyrażaj zrozumienie i wierz w ich historie.

2. Nie musisz mieć rady na wszystko
Najistotniejszym czynnikiem w tworzeniu bezpiecznej przestrzeni jest umożliwienie kobietom zastanowienia się nad swoją sytuacją i podjęcia samodzielnych decyzji.

3. Szanuj granice
Pamiętaj, że osoby doświadczające przemocy często mają obniżone poczucie własnej sprawczości. Szanuj ich granice i pamiętaj, że wyjście z cyklu przemocy jest trudne i wymaga czasu i zaangażowania ze strony kobiety. Nie zmuszaj jej do pomocy, której nie chce, ponieważ może to nie polepszyć jej sytuacji. Bądź cierpliwy i wspieraj ją w podejmowaniu decyzji dotyczących własnego życia.

4. Oferuj wsparcie emocjonalne
Przemoc często pozostawia trwałe obrażenia emocjonalne. Bądź obecny i wspieraj kobietę w jej emocjonalnym procesie, okazując wyrozumiałość, empatię i troskę.

5. Znajdź dostępne zasoby
Przemoc, szczególnie ta ze względu na płeć, jest złożonym problemem sytemowym i jako jednostka nie musisz wiedzieć wszystkiego. Pomóż kobiecie znaleźć dostępne wsparcie, takie jak organizacje non-profit, ośrodki pomocy dla ofiar przemocy, linie telefoniczne, grupy wsparcia i terapeuci specjalizujący się w przemocowych sytuacjach.

6. Pomoc w zapewnieniu bezpieczeństwa
Wspieraj kobietę w opracowaniu planu bezpieczeństwa, który może obejmować m.in. znalezienie bezpiecznego miejsca zamieszkania, zgłoszenie przemocy na policję lub uzyskanie nakazu ochrony.

7. Szanuj prywatność
Zachowaj poufność informacji, które kobieta zdecyduje się podzielić. Szanuj jej prywatność i nie udostępniaj informacji bez jej zgody.

8. Wsparcie praktyczne
Zaoferuj swoją pomoc w codziennych sprawach, takich jak opieka nad dziećmi, znalezienie pracy, szukanie bezpiecznego mieszkania czy wsparcie finansowe. Dzięki nim ofiara przemocy może znaleść więcej przestrzeni i energii na stanięcie na własne nogi.


<section class="grid cards" markdown>

-   ## Doświadczam przemocy! { id="lista-organizacji-pomocowych" }

    Osobo, Twoje odczucia, potrzeby i historia są ważne, a to co się dzieje **nie jest** Twoją winą. 

    Dla naruszenia granic i agresji nie ma usprawiedliwienia, bo nikt nie zasługuje na cierpienie spowodowane przemocą, bez względu na okoliczności.

    ### Nie wahaj się sięgnąć po wsparcie i zadbaj o swoje bezpieczeństwo { id="siegnij-po-pomoc" }
    
    Szukanie pomocy to pierwszy krok w procesie wychodzenia z tej trudnej sytuacji. Wyspecjalizowane w tym organizacje pomogą Ci w przetrwaniu kryzysu, zapewnieniu bezpieczeństwa i odzyskaniu poczucia sprawczości. Udzielą Ci profesjonalnej pomocy psychologicznej, terapeutycznej, interwencyjnej, prawnej[^6].

    ### Gdzie mogę znaleść pomoc? { id="gdzie-znalezc" }
    
    Wiele z Was nie wie gdzie zwrócić się o pomoc, a niektóre nie mogą liczyć na wsparcie rodziny. Jednak nie jesteście same. Jeśli potrzebujecie pomocy w wyjścia z cyklu przemocy, możecie liczyć na jedną z poniższych organizacji - na naszej liście znajdziecie zakres działania, telefony i kontakty do działających w Polsce organizacji.

    ??? info "Organizacje wspierające kobiety"

        <div class="grid cards dot" markdown>

        -   #### Centrum Praw Kobiet

            --- 

            [cpk.org.pl](https://cpk.org.pl/)

            CPK oferuje: bezpieczne schronienie; grupy wsparcia; warsztaty wzmacniające; wsparcie socjalne i materialne; porady obywatelskie; pomoc psychologiczną; doradztwo zawodowe; pomoc w opracowaniu planu działania; informacje o pomocy socjalnej, materialnej, mieszkaniowej w Polsce dla kobiet z Ukrainy.

            - pomoc interwencyjna: kontakt pod całodobowym numerem interwencyjnym (w języku polskim i ukraińskim): [800 107 777](tel:+48800107777) (po połączeniu proszę wybrać 1, a potem 3)
            - pomoc prawna: dyżur prawny pod numerem [800 107 777](tel:+48800107777) w czwartki w godzinach 12:00-18:00, porady.prawne@cpk.org.pl
            - asysty sądowe i na policji: [asysty@cpk.org.pl](mailto:asysty@cpk.org.pl)
            - wsparcie online: możliwość skorzystania z [formularza kontaktowego](https://cpk.org.pl/kontakt/), [pomoc@cpk.org.pl](mailto:pomoc@cpk.org.pl)

        -   #### Feminoteka 

            ---

            [feminoteka.pl](https://feminoteka.pl/)

            Oferuje: pomoc prawną; pomoc psychologiczną.

            Telefon Zaufania dla Kobiet Doświadczających Przemocy:

            - w języku polskim: [888 88 33 88](tel:+48888883388) czynny od poniedziałku do piątku w godzinach 11:00-19:00
            - w języku ukraińskim: [888 88 79 88](tel:+48888887988) czynny od poniedziałku do piątku w godzinach 14:00-17:00
            - wsparcie online: [pomoc@feminoteka.pl](mailo:pomoc@feminoteka.pl)
            - [czat pomocowy Avon Alert 24/7](https://avonalert.pl/)

        -   #### Federa

            ---

            [federa.org.pl](https://federa.org.pl/)

            - telefon zaufania: [22 635 93 92](tel:+4822 635 93 92) (czynny od poniedziałku do piątku w godzinach 16:00-20:00 ([grafik dyżurów](https://federa.org.pl/grafik-tz/)))
            - przypadki sytuacji zagrożenia życia w ciąży: [501 694 202](tel:+48501694202)
            - porady i interwencje dot. aborcji: [22 635 93 95](tel:+48226359395), [info@federa.org.pl](mailto:info@federa.org.pl)
            - porady prawniczki: [pomocprawna@federa.org.pl](mailto:pomocprawna@federa.org.pl)
            - porady ginekolożki: [22 635 93 92](tel:+48226359392) w środy w godzinach 16:00-20:00, ginekolozki@federa.org.pl
            - baza rekomendowanych lekarzy ws. wkładki antykoncepcyjnej na NFZ: [monitoring@federa.org.pl](mailto:monitoring@federa.org.pl)

        -   #### Ogólnopolskie Pogotowie dla Ofiar Przemocy w Rodzinie Niebieska Linia

            ---

            [niebieskalinia.pl](https://www.niebieskalinia.pl/)

            - całodobowy telefon zaufania Niebieska Linia: [800 120 002](tel:+48800120002)
            - pomoc online: [niebieskalinia@niebieskalinia.info](mailto:niebieskalinia@niebieskalinia.info)


        -   #### 116sos.pl

            ---

            [116sos.pl](https://116sos.pl/)

            - całdobowy Telefon Zaufania dla dorosłych potrzebujących wsparcia: [116 123](tel:+48116123)
            - [116sos.pl](https://116sos.pl/): czat platformy czynny jest od poniedziałku do piątku w godzinach 17:00-22:00
            - możliwość nawiązania kontaktu za pomocą [formularza](https://www.116sos.pl/formularz)

        -   #### Lubuskie Stowarzyszenie na Rzecz Kobiet BABA

            ---

            [baba.org.pl]](https://baba.org.pl/)

            BABA oferuje: pomoc prawną, psychologiczną, schronieniową i finansową; organizację warsztatów, wykładów, szkoleń; prowadzenie grup wsparcia i grup samopomocowych; wydawanie informatorów medycznych i prawnych.

            - linia pomocowa czynna od poniedziałku do piątku w godzinach 12:00-16:00: [684 549 232](tel:+48684549232), [692 064 061](tel:+48692064061)
            - pomoc online: prawna - [poradyprawne@baba.org.pl](mailto:poradyprawne@baba.org.pl), wszystkie inne problemy [baba@baba.org.pl](mailto:baba@baba.org.pl)
            - pomoc stacjonarna: Zielona Góra, Stary Rynek 17, wejście od ul. Lisowskiego 11A

        </div>

    ??? info "Inne organizacje pomocowe i wsparciowe" 

        <div class="grid cards" markdown>

        -   #### Sexed.pl

            ---

            [sexed.pl](https://www.sexed.pl/)

            - antyprzemocowa linia pomocy czynna od poniedziałku do piątku w godzinach 16:00-20:00: [720 720 020](tel:+48720720020)

        -   #### Ponton

            ---

            [ponton.org.pl](https://ponton.org.pl/)

            Udziela porady dot. zdrowia seksualnego, antykoncepcji, przemocy seksualnej, ciała, seksu i relacji.

            - Młodzieżowy Telefon Zaufania czynny we wtorki i piątki w godzinach 16:00-20:00: [22 635 93 92](tel:+48226359392)
            - [grafik dyżurów](https://ponton.org.pl/telefon-zaufania/)

        -   #### Polskie Towarzystwo Prawa Antydyskryminacyjnego

            ---

            [ptpa.org.pl](http://www.ptpa.org.pl/)

            PTPA wspiera osoby doświadczające dyskryminacji, zwłaszcza pod względem prawnym - oferuje reprezentację przed sądami.

            - dyżury prawniczki w poniedziałki w godzinach 10:00-13:00 i piątki w godzinach 10:00-12:00 (istnieje możliwość umówienia się na inną godzinę lub w sobotę): [514 502 260](tel:+48514502260), [maszprawo@ptpa.org.pl](mailto:maszprawo@ptpa.org.pl)
            - porady prawne dla kobiet doświadczających molestowania seksualnego: [739 975 506](tel:+48739975506)

        -   #### Lambda Warszawa

            ---

            [lambdawarszawa.org](http://lambdawarszawa.org/)

            Lambda udziela wsparcia osobm LGBT+; oferuje poradnictwo prawne i psychologiczne.

            - telefon zaufania działa od poniedziałku do piątku w godzinach 18:00-21:00: [22 628 52 22](tel:+48226285222)

        </div>

    ??? info "Organizacje specjalizujące się w pomocy osobom niepełnoletnim"

        <div class="grid cards" markdown>

        -   #### Fundacja Dajemy Dzieciom Siłę

            ---

            [fdds.pl](https://fdds.pl/)

            - całodobowy Telefon Zaufania dla Dzieci i Młodzieży: [116 111](tel:+48116111)
            - Telefon Zaufania dla Dzieci i Młodzieży z Ukrainy czynny codziennie w godzinach 14:00-24:00
            - możliwość kontaktu za pośrednictwem maila lub [czatu](https://116111.pl/czatuj/), który jest czynny w godzinach 18:00-24:00

        -   #### Towarzystwo Przyjaciół Dzieci

            ---

            [tpd.org.pl](https://zg.tpd.org.pl/pl/)

            - telefon zaufania TPD dla dzieci i młodzieży: [800 119 119](tel:+48800119119)
            - [czat zaufania TPD dla dzieci i młodzieży](https://800119119.pl) czynny codziennie w godzinach 14:00-22:00

        -   #### Dziecięcy Telefon Zaufania Rzecznika Praw Dziecka

            ---

            [brpd.gov.pl](https://brpd.gov.pl/dzieciecy-telefon-zaufania-rzecznika-praw-dziecka/)

            - telefon zaufania i numer interwencyjny przyjmujący zgłoszenia o nadużyciach i zaniedbaniach wobec dzieci, czynny całodobowo: [800 12 12 12](tel:+48800121212)

        </div>    

</section>

## Więcej materiałów o przemocy

[TAGS]


[^1]: Patrycja Wieczorkiewicz, Joanna Gzyra, [Dlaczego nie odeszła wcześniej...?](../do-pobrania/index.md/#zin-cpk-dlaczego-nie-odeszla-wczesniej). Fundacja Centrum Praw Kobiet, Aborcyjny Dream Team, Oficyna Balas Czerni, Warszawa 2022
[^2]: [Dane statystyczne GUS na temat osób z doświadczeniem gwałtu i przemocy domowej w latach 2013-2021](https://stat.gov.pl/obszary-tematyczne/wymiar-sprawiedliwosci/wymiar-sprawiedliwosci/ofiary-gwaltu-i-przemocy-domowej,1,1.html) Na przykład w 2020 roku na 1096 spraw, aż 1004 dotyczyło kobiet, co stanowi 91,6%, a w 2021 roku na 1152 spraw kobiety były stroną pokrzywdzoną aż w 1066 przypadkach, co stanowi 92,5%
[^3]: [ZA Zgodą](https://bip.brpo.gov.pl/sites/default/files/za_zgoda_opracowanie_final.pdf). Opracowanie Rzecznika Praw Obywatelskich we współpracy z Fundacją Feminoteka i Centrum Praw Kobiet, Warszawa 2021
[^4]: [Przemoc instytucjonalna w Polsce. O systemowych naruszeniach praw reprodukcyjnych](https://federa.org.pl/wp-content/uploads/2019/12/Przemoc_instytucjonalna.pdf). Federacja na rzecz Kobiet i Planowania Rodziny, Warszawa 2019
[^5]: [Odmowa dostępu do legalnej aborcji może być torturą - ocenił Komitet ONZ](https://krytykapolityczna.pl/kraj/ocena-komitetu-onz-przeciwko-torturom-brak-dostepu-do-legalnej-aborcji/), Warszawa 2019
[^6]: [Jak sobie radzić z przemocą? - porady psychologiczne dla osób doznających przemocy](https://www.parpa.pl/phocadownloadpap/Przeciwdzialanie/Jak%20radzic%20sobie%20z%20przemoca%20%20-%20porady%20psychologiczne%20dla%20osob%20doznajacych%20przemocy%20-%20broszura.pdf) Państwowa Agencja Rozwiązywania Problemów Alkoholowych, Narodowy Program Zdrowia, Polskie Towarzystwo Psychologiczne, Warszawa 2019